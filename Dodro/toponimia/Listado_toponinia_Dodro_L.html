<!DOCTYPE HTML>

<html>

<head>
	<title>Toponimia de Dodro</title>
	<meta charset="utf-8" />
	<meta name="viewport" content="width=device-width, initial-scale=1, user-scalable=no" />
	<meta lang="gl">
	<meta itemprop="author" content="Obradoiro Programa de Emprego Xuventude en Acción 2019 2020 2021 Dodro, Padrón, Rois" />
	<meta name="title" content="Sitio Coñece Terras de Iria, creado no Obradoiro Programa de Emprego Xuventude en Acción 2019 2020 2021 Dodro, Padrón, Rois">
	<meta name="description" content="Sitio Coñece Terras de Iria, creado no Obradoiro Programa de Emprego Xuventude en Acción 2019 2020 2021 Concello de Dodro, Concello de Padrón e Concello de Rois">
	<meta name="keywords" content="Dodro, Rois, Padrón, Municipio, Concello, Ayuntamiento, Terras de Iria, Galicia, Xacobeo, Patrimonio, Historia, Lendas e Tradicións, Festas, Persoeiros, Camiño de Santiago, Música Tradicional, Roteiros, Natureza, Servizos,Toponimia">
	<meta name="robots" content="index,follow" />

	<script src="https://kit.fontawesome.com/f35a40f132.js" crossorigin="anonymous"></script>

	<link rel="stylesheet" type="text/css" href="../../assets/css/main.css">
	<link rel="stylesheet" type="text/css" href="../../assets/css/menu.css">
	<link rel="stylesheet" type="text/css" href="../../assets/css/main_dodro.css">
    <link rel="stylesheet" type="text/css" href="../../assets/css/toponimia.css">
	<link rel="icon" href="../../favicon.ico" />
	
</head>

<body>
	<!-- Wrapper -->
	<div id="wrapper">
		<!-- Main -->
		<div id="main">
			<div class="inner">
				<!-- *************** INICIO header  *************** -->
				<header>
					<!-- <a href="index.html"><img  src="imagenes/logoterras.png"></a> -->
					<a name="flotante"> </a>
					<!-- *************** INICIO navegacion web  *************** -->
					<nav class="nav-web">
						<div class="active"><a class="nav-dodro" href="../../dodro.html">Dodro</a></div>
						<div class="inactive"><a class="nav-padron" href="../../padron.html">Padrón</a> </div>
						<div class="inactive"><a class="nav-rois" href="../../rois.html">Rois</a> </div>
					</nav>
					<!-- *************** FIN navegacion web  *************** -->
				</header>
				<!-- *************** FIN header  *************** -->
				<!-- *************** INICIO MENU NUEVO *************** --->

				<div id="nav-nova">
					<ul class="dropdown_menu">
						<li>
							<a href="#">Camiños</a>
							<ul>
								<li><a href="../caminhos/Ruta_Traslatio.html">Ruta Traslatio</a></li>
							</ul>
						</li>
						<li>
							<a href="#">Historia</a>
							<ul>
								<li><a href="../lendas/lendas_dodro.html">Lendas</a></li>
								<li><a href="../historia/historia_Dodro.html">Historia</a></li>
								<li><a href="../historia/arquivos_antigos.html">Arquivos</a></li>
								<li><a href="../festas/festas_dodro.html">Festas</a></li>
							</ul>
						</li>

						<li>
							<a href="../mulleres_Dodro/mulleres_Dodro.html">Mulleres</a>
						</li>
						<li>
							<a href="#">Natureza</a>
							<ul>
								<li><a href="../natureza/branhas_de_lainho.html">Brañas de Laíño</a></li>
							</ul>
						</li>
						<li>
							<a href="#">Patrimonio</a>
							<ul>
								<li><a href="../patrimonio/capelas/capelas.html">Capelas</a></li>
								<li><a href="../patrimonio/castros/castros_Dodro.html">Castros</a></li>
								<li><a href="../patrimonio/cruceiros/cruceiros_Dodro.html">Cruceiros</a></li>
								<li><a href="../patrimonio/horreos/horreos_Dodro.html">Hórreos</a></li>
								<li><a href="../patrimonio/igrexas/igrexas_dodro.html">Igrexas</a></li>
								<li><a href="../patrimonio/muinhos/muinhos_Dodro.html">Muiños</a></li>
								<li><a href="../patrimonio/casas/casas.html">Pazos e casas</a></li>
								<li><a href="../patrimonio/Pombais/pombais_Dodro.html">Pombais</a></li>
								<li><a href="../patrimonio/Reloxos_Sol/reloxos_Dodro.html">Reloxos de sol</a></li>
							</ul>
						</li>
						<li>
							<a href="#">Persoeiros</a>
							<ul>
								<li><a href="../persoeiros/persoeiros_dodro.html#id01">Don Pepito Hermida</a></li>
								<li><a href="../persoeiros/persoeiros_dodro.html#id02">Luís Aguirre del Río</a></li>
								<li><a href="../persoeiros/persoeiros_dodro.html#id03">Sixto Aguirre</a></li>
								<li><a href="../persoeiros/persoeiros_dodro.html#id04">Avelino Abuín de Tembra</a></li>
								<li><a href="../persoeiros/persoeiros_dodro.html#id05">Moncho Reboiras</a></li>
								<li><a href="../persoeiros/persoeiros_dodro.html#id06">Manuel Lorenzo Baleirón</a></li>
								<li><a href="../persoeiros/persoeiros_dodro.html#id07">Anxo Angueira</a></li>
								<li><a href="../persoeiros/persoeiros_dodro.html#id08">Eusebio Lorenzo Baleirón</a></li>
								<li><a href="../persoeiros/persoeiros_dodro.html#id09">María Lorenzo</a></li>
								<li><a href="../persoeiros/persoeiros_dodro.html#id010">Uxío Abuín</a></li>
								<li><a href="../persoeiros/persoeiros_dodro.html#id011">Noelia Gómez</a></li>
							</ul>
						</li>
						<li>
							<a href="#">Roteiros</a>
							<ul>
								<li><a href="../roteiros/ruta_aldeas_do_monte.html">Aldeas do Monte</a></li>
								<li><a href="../roteiros/ruta_branhas.html">As Brañas</a></li>
								<li><a href="../roteiros/ruta_caminho_real.html">Camiño Real</a></li>
								<li><a href="../roteiros/ruta_granxa.html">Granxa e Fonte Primeiral</a></li>
								<li><a href="../roteiros/ruta_branca_vela.html">Inchadiña Branca Vela</a></li>
								<li><a href="../roteiros/ruta_lestrobe.html">Lestrobe</a></li>
								<li><a href="../roteiros/ruta_dias_olvidados.html">Os días olvidados</a></li>
								<li><a href="../roteiros/ruta_pensa_nao.html">Pensa nao</a></li>
								<li><a href="../roteiros/ruta_pozo_baston.html">Pozo Bastón</a></li>

							</ul>
						</li>
						<li>
							<a href="#">Servizos</a>
							<ul>
								<li><a href="../servizos/servizos_cultura_dodro.html">Cultura</a></li>
								<li><a href="../servizos/servizos_deporte_dodro.html">Deporte</a></li>
								<li><a href="../servizos/servizos_educacion_dodro.html">Educación</a></li>
								<li><a href="../servizos/servizos_sociais_dodro.html">Social</a></li>
							</ul>
						</li>
						<li>
							<a href="#">Toponimia</a>
							<ul>
								<li><a href="portada_toponimia.html">Portada</a></li>
								<li><a href="mapa_toponimia.html">Mapa</a></li>
								<li><a href="presentacion_toponimia.html">Presentación</a></li>
								<li><a href="limiar_toponimia.html">Limiar</a></li>
								<li><a href="Listado_toponinia_Dodro_A.html">Índice alfabético</a></li>
								<li><a href="galeria_toponimia.html">Galería</a></li>
								<li><a href="agradecementos_toponimia.html">Agradecementos</a></li>
							</ul>
						</li>
					</ul>

				</div>
				<!-- *************** FIN MENU NUEVO *************** --->
				
				<!-- inicio Content -->
				<section class="content">
                    <div class="migas"> Toponimia de Dodro e Laíño <i class="fa fa-chevron-right "></i> <a href="#"> Índice alfabético</a> </div>
					<header class="main">
						<h2 class="texto-verdedodro">Toponimia de Dodro e de Laíño.
							Os nomes na auga</h2>
					</header>
					<article class="tabs-container">
						<ul class="tabs">
							<li class="texto-verdedodro">
								<a href="Listado_toponinia_Dodro_A.html">A</a>
							</li>
							<li>
								<a href="Listado_toponinia_Dodro_B.html">B</a>
							</li>
							<li>
								<a href="Listado_toponinia_Dodro_C.html">C</a>
							</li>
							<li>
								<a href="Listado_toponinia_Dodro_D.html">D</a>
							</li>
							<li>
								<a href="Listado_toponinia_Dodro_E.html">E</a>
							</li>
							<li>
								<a href="Listado_toponinia_Dodro_F.html">F</a>
							</li>
							<li>
								<a  href="Listado_toponinia_Dodro_G.html">G</a>
							</li>
							<li>
								<a  href="Listado_toponinia_Dodro_H.html">H</a>
							</li>
							<li>
								<a href="Listado_toponinia_Dodro_I.html">I</a>
							</li>
							
							<li>
								<a class="active" href="Listado_toponinia_Dodro_L.html">L</a>
							</li>
							<li>
								<a href="Listado_toponinia_Dodro_M.html">M</a>
							</li>
							<li>
								<a href="Listado_toponinia_Dodro_N.html">N</a>
							</li>
							<li>
								<a href="Listado_toponinia_Dodro_O.html">O</a>
							</li>
							<li>
								<a href="Listado_toponinia_Dodro_P.html">P</a>
							</li>
							<li>
								<a href="Listado_toponinia_Dodro_Q.html">Q</a>
							<li>
								<a href="Listado_toponinia_Dodro_R.html">R</a>
							</li>
							<li>
								<a href="Listado_toponinia_Dodro_S.html">S</a>
							</li>
							<li>
								<a href="Listado_toponinia_Dodro_T.html">T</a>
							</li>
							<li>
								<a href="Listado_toponinia_Dodro_U.html">U</a>
							</li>
							<li>
								<a href="Listado_toponinia_Dodro_V.html">V</a>
							</li>
							<li>
								<a href="Listado_toponinia_Dodro_X.html">X</a>
							</li>
							

						</ul>
						<div class="cards">
							<div class=" card [ is-collapsed ] ">
								<div class="card_inner [ js-expander ]">
									<span>Labego. Lebexiños</span>
									<i class="fa fa-plus"></i>
								</div>
								<div class="card_expander">
                                    <p>Eligio Rivas en <span class="cursiva">Niveis primitivos</span> recolle <span class="cursiva">labagal</span>, ‘lamagorza perenne’ e considera que a orixe está nos temas hidronímicos precélticos NAV, LAV, co significado de ‘predios encharcados’ primeiro, e despois de ‘depresión entre montañas’. Nos dicionarios de portugués <span class="cursiva">lavajo</span> é ‘pantano’, charco, lodazal. <span class="cursiva">Labega</span> en Aguirre é ‘arado’, significado que ten <span class="cursiva">labego </span>nalgúns dicionarios portugueses. Pode que sexa Lamego, a partir de LAMECUM, nese caso de <span class="cursiva">lama</span>, substantivo prerromano. <span class="negrita">O Labego</span> son terreos abaixo de Tallós, encharcados e enlamados, e tamén no Rialiño. En Bexo temos <span class="negrita">Os Lebexiños</span> e<span class="negrita"> A Fonte dos Lebexiños</span>, que podía ser variante do mesmo tema (<span class="cursiva">Lavexiños</span>) ou derivado de <span class="cursiva">lebedoiro</span>, lugar que rezuma auga (<span class="cursiva">Elucidário</span>), como así ocorre aquí. Moi próximo hai outro nome con connotacións semellantes: <span class="cursiva">A Lamosa</span>. Eses e outros topónimos afíns son moi frecuentes en toda a zona baixa do concello dadas as súas características de proximidade ó río e escasa altitude.</p>
								</div>
							</div>
                            
                            <div class=" card [ is-collapsed ] ">
								<div class="card_inner [ js-expander ]">
									<span>Ladride</span>
									<i class="fa fa-plus"></i>
								</div>
								<div class="card_expander">
                                    <p>Do latín LATUS, lado. Arriba da <span class="cursiva">Fonte Primeiral</span>, á dereita da estrada que vai a Rois, está <span class="negrita">Ladride</span>, terreos na ladeira do monte.<span class="cursiva"> Ladril</span>, nalgúns dicionarios, e <span class="cursiva">ladral</span> noutros, é o conxunto das táboas ou canizas que se colocan ós lados do carro entre os fungueiros para arrellar a carga. Se son máis altas chamámoslle <span class="cursiva">canizas.</span></p>
								</div>
							</div>
                            
                          <div class=" card [ is-collapsed ] ">
								<div class="card_inner [ js-expander ]">
									<span>Lagares</span>
									<i class="fa fa-plus"></i>
								</div>
								<div class="card_expander">
                                    <p>En ocasións, o topónimo refírese a lugares enchoupados, pero aquí quizais teña que ver co significado máis común da palabra. Avalan esta hipótese varios nomes situados preto: <span class="cursiva">As Viñas, Os Bacelos, A Latiña</span>, así como outros que aparecen no xa citado libro do noso notario. Do latín LACUS, ‘depósito para líquidos’. Os vellos lagares das aldeas nos que se esmagaba o viño eran de pedra e quedan nalgunhas casas exemplares ben conservados. Están <span class="negrita">Os Lagares </span>na recta de <span class="cursiva">Solaíño</span>, entre Tarrío e Reboiras.<span class="negrita"> Tralagar</span> ou <span class="negrita">Traslagar</span> é de Imo e <span class="negrita">Solagares</span> de Dodriño.</p>
								</div>
							</div>
                            
                             <div class=" card [ is-collapsed ] ">
								<div class="card_inner [ js-expander ]">
									<span>Lagarteira</span>
									<i class="fa fa-plus"></i>
								</div>
								<div class="card_expander">
                                    <p>Lugar onde abundan os lagartos, do latín LACERTA,<span class="negrita"> A Lagarteira</span> é o nome dunha área de monte enriba de Eiró. En Eligio Rivas (2007) <span class="cursiva">lagarteiro </span>é terreo onde lle dá moito o sol. Por aquí escoitamos a crenza e o relato pormenorizado de como o lagarto ataca ás mulleres, sobre todo cando están menstruando. Recóllea Risco entre outros moitos autores. Seica Rosalía lles tiña moito medo, segundo contou unha das súas fillas. Nós non llo tiñamos e sabiamos as palabras secretas que os facían asomar polas fendas dos valos para ollarmos as súas cores oceladas.<span class="cursiva"> Ó lagarteiro </span>(<span class="cursiva">Falco tinnúnculus</span>) decímoslle por aquí <span class="cursiva">peneiriña</span> porque se cerne sobre a presa coma cando se peneira.</p>
								</div>
							</div>
                            
                              <div class=" card [ is-collapsed ] ">
								<div class="card_inner [ js-expander ]">
									<span>Lagos. Lagoa. Lagoso</span>
									<i class="fa fa-plus"></i>
								</div>
								<div class="card_expander">
                                    <p>Pequena acumulación máis ou menos permanente de augas, sitio húmido. Do latín LACUS, ‘lago’, e de LACUNA, ‘lagoa’, con perda do “N” intervocálico. Serían pucharcas, lugares enchoupados, frecuentes na nosa toponimia.<span class="negrita">  Os Lagos do Monte, Os Lagos e Os Laguiños</span> están en Teaio. Na braña de Dodro hai <span class="negrita"> O Lagoso</span>.  <span class="negrita">O Agro do Lago </span>está na Devesa,<span class="negrita">  A Laguna e O Rechán da Laguna</span> (castelanismo por <span class="cursiva">lagoa</span>) coroan as dorsais montesías de Bustelo, onde agora brúan xeneradores eólicos colosais, estadeas de poliéster. <span class="negrita"> Rial de Lagoa</span> é unha aldea de San Xián. Verémola cando lle toque. Abaixo dela está<span class="negrita">  A Lagoa </span>que lle debeu dar nome. Búscana en van as garzas estraviadas que soben polo vello río de <span class="cursiva">Figueiras</span>. <span class="negrita"> As Legoíñas</span>, arriba de Imo é vacilación por <span class="cursiva">Lagoiñas</span>. <span class="negrita"> A Lagoíña</span> está do lado de riba de Reboiras e<span class="negrita">  As Lagoas</span> no Rialiño.<span class="cursiva"> Circo na lúa, lagoa dura, circo no sol, lagoa mol </span>é refrán vello para predicir o tempo nestas terras palustres de oucas e xunqueiras que beirean o Ulla. Nos versos de Eusebio Lorenzo <span class="cursiva">“Os vellos cazadores/atravesan os lagos dispersos na memoria”.</span></p>
								</div>
							</div>
                            
                             <div class=" card [ is-collapsed ] ">
								<div class="card_inner [ js-expander ]">
									<span>Laíño</span>
									<i class="fa fa-plus"></i>
								</div>
								<div class="card_expander">
                                    <p>Entre Santa María de Dodro e <span class="negrita">San Xoán de Laíño</span> está a parroquia de <span class="negrita">San Xián de Laíño</span>. San Xoán fórmase máis tarde, mediado o século XVIII. mAntes había unha única, a de <span class="negrita">Laíño</span>, que pertencía ó concello de Rianxo e abranguía as dúas actuais. Todas as citas que facemos fan referencia a ela. No século XIX, xa despois da separación, figura como Os Laíños no dicionario de Sebastián Miñano, no de Madoz e na obra de Rosalía, en Padrón y las inundaciones e no poema “As torres do oeste”: <span class="cursiva">“A iaugua corría polo seu camiño, i eu iba ó pé dela preto dos Laíños ”</span>. Hoxe a denominación Os Laíños caeu en desuso. Co nome de Laíño adoitamos falar agora das aldeas de San Xián e co de Imo das de San Xoán, pero aínda queda quen as chama <span class="cursiva">Laíño de Riba</span> e <span class="cursiva">Laíño de Baixo.</span></p>
								</div>
							</div>
                            
                            <div class=" card [ is-collapsed ] ">
								<div class="card_inner [ js-expander ]">
									<span>Lama. Lameiriñas. Lamosa</span>
									<i class="fa fa-plus"></i>
								</div>
								<div class="card_expander">
                                    <p><span class="cursiva">Lama</span> e sinónimo de lodo, ceno e designa terreos pantanosos e enchoupados, charqueiras. É unha familia de topónimos con presenza moi notoria sobre todo na zona sur do concello, o que se explica tendo en conta as características que xa comentamos: terreos baixos situados case ó nivel do mar, proximidade do Ulla e abundancia de regatos e de fontes. Piel di que partindo dese significado pasou a designar o de “pradeira húmida no verán”. Aínda que <span class="cursiva">lama</span> era palabra usada polos romanos en xeral hai coincidencia entre os autores ó entender que é voz anterior, indoeuropea ou procedente do ilirio. Acabamos de ver que tamén podería ter orixe no antigo alemán. Eligio Rivas fala dunha raíz prerromana alternante LAM/LEM/LIM co significado de ‘pegallento’. É característica do noroeste da Península e foi extensamente estudada por Menéndez Pidal e por outros autores.</p>
								</div>
							</div>
                            
                             <div class=" card [ is-collapsed ] ">
								<div class="card_inner [ js-expander ]">
									<span>Lapela. Lapilló</span>
									<i class="fa fa-plus"></i>
								</div>
								<div class="card_expander">
                                    <p>Derivados de <span class="cursiva">lapa (rocha)</span> que é palabra aínda viva nalgunhas partes de Galicia. Non aquí, pero está na toponimia. Provén da raíz prerromana LAPP, ‘rocha plana’, desde a que formou o latino LAPIS, 'pedra'. Distinguían os romanos entre días faustos e infaustos que marcaban con pedras negras e brancas respectivamente (<span class="cursiva">lapillus</span>). Tería o mesmo étimo o monte Lapido, en Herbón. Nos dous extremos de Lestrobe están <span class="negrita">A Lapela</span>, que figura no <span class="cursiva">Tumbo de Santa María de Iria</span> , e <span class="negrita">Lapilló</span>. Pola <span class="cursiva">Lapela</span>, onde agora está a pequena ponte que vai dar á esquina do campo de fútbol de Padrón, había lavadoiros e os nosos veciños vadeaban o <span class="cursiva">Río Vello </span>(O Sar) arremangados cando non había marea alta. Tamén pasaban os carros.</p>
								</div>
							</div>
                            
                            <div class=" card [ is-collapsed ] ">
								<div class="card_inner [ js-expander ]">
									<span>Latiña. Sualata</span>
									<i class="fa fa-plus"></i>
								</div>
								<div class="card_expander">
                                    <p><span class="cursiva">Lata</span> é o nome que por estas terras lle damos ó emparrado das viñas feito de canas, paus ou varas. Con este significado recólleo o dicionario de Aguirre del Río. É palabra pola que ten querencia Anxo Angueira, o poeta de Manselle. Os camiños das aldeas de Dodro estaban case todos cubertos de latas para dar no vran sombra de sombra e piñas de uvas moscateis no outono. Resisten aínda nalgunhas aldeas. As carreiras que se fan agora son de aramio e as máis delas están nas hortas. Aplícase tamén ó entramado dos tellados das casas. Non entre nós. No dicionario de Rafael Bluteau <span class="cursiva">“latada” </span>é o ‘tecido que forman os ramos da parreira’. A palabra procede do indoeuropeo SLATTA, ‘cousa delgada’, e do céltico LATTA, ‘vara’.<span class="negrita"> A Latiña</span> está en Lestrobe e <span class="negrita">Sualata</span> en Bexo. Trabes e caneiras, paus de parede a parede, pousados en cans e canzorros ou enfoscados nos machinais das casas, dos alpendres e pallais, pés dereitos, chantos, estribos, turros, gradicelas de paralelos e meridianos de arame que simblan coas pingueiras do orballo da mañá, tensados en calculado equilibrio para termar das vidras e das constelacións. Latas: Mecánica celeste.</p>
								</div>
							</div>
                            
                             <div class=" card [ is-collapsed ] ">
								<div class="card_inner [ js-expander ]">
									<span>Lavadoiro</span>
									<i class="fa fa-plus"></i>
								</div>
								<div class="card_expander">
                                    <p>A etimoloxía da palabra está no latín LAVARE, ‘lavar’. Hai en Bexo <span class="negrita">O Lavadoiro</span>, coma en case todas as aldeas, aínda que non sempre se deixe ver na toponimia. O lavadoiro de Lestrobe é o máis grande de todos con dez pedras a cada lado. <span class="cursiva">Lavadoiros</span> eran as pedras planas, lancheiras, dispostas nas marxes dos regatos, nas que se lavaba a roupa. Nos anos trinta, coa República erguéronse gran número de fontes e lavadoiros en Galicia. Moitos foron remodelados despois nos anos sesenta e marcados coma poldros do monte co xugo e as frechas da Falanxe. Outros permaneceron como eran antes, coas pedras luídas polas mans lenes do tempo e das lavandeiras. Na aldea de Tarrío cando había defunto lavábase no <span class="negrita">Lavadoiro do Río de Baixo</span>, hai que supor que porque estaba máis oculto e recollido, no fondo dunha angosta corredoira cerrada de hedras e cangrozas. No San Lufo había varios. Á beira do <span class="negrita">Lavadoiro do Cura </span>bañábanse os meniños nas augas milagreiras para curalos do <span class="cursiva">mal do aire</span>. Polos lavadoiros do río do Regueiro, en Lestrobe, subíase cara o <span class="cursiva">Santiaguiño do Monte.</span></p>
								</div>
							</div>
                            
                             <div class=" card [ is-collapsed ] ">
								<div class="card_inner [ js-expander ]">
									<span>Lavandeira</span>
									<i class="fa fa-plus"></i>
								</div>
								<div class="card_expander">
                                    <p>Podería relacionarse co tema anterior, pero hai quen pensa que denominaría lugares onde reborda o curso das correntes e que tería que ver entón coa base hidronímica prerromana NAV– presente en toda Europa formando parte da raíz de numerosos ríos. Formaríase por disimilación desde <span class="cursiva">Navandeira</span>. Temos <span class="negrita">A Lavandeira </span>en Dodriño, en Teaio e en Bexo. <span class="negrita">A Lavandeira </span>de Imo reúne un dos conxuntos de hórreos máis fermosos da comarca e hai tamén un lavadoiro, por se aínda non estaba entrambilicada dabondo a súa orixe. Para representar as súas <span class="cursiva">Lavandeiras</span>, Maside, o pintor universal de Cesures, aquí á beira nosa, recolleu nun lenzo todas as cores da primavera desta Terra de Iria. As lavandeiras (<span class="cursiva">Motacilla sp.</span>) son dos primeiros paxaros que acoden a picotear nos regos despois que se labra, movéndose nerviosas coma salgaritas. Dise que a ave tomou o nome de que lle deu de beber a Xesús cando estaba na cruz.. “Era unha noite de lúa/era unha noite clara,/eu pasaba polo río/de volta da muiñada./Topei unha lavandeira/que lavaba ó par da iauga” é o inicio dun romance tradicional galego que fala das <span class="cursiva">lavandeiras da noite</span> ou <span class="cursiva">lavandeiras da lúa</span>, mulleres agoirentas que presaxian a morte. Tamén hai lavandeiras que viven no fondo dos ríos lavando pebidas de ouro.</p>
								</div>
							</div>
                            
                            <div class=" card [ is-collapsed ] ">
								<div class="card_inner [ js-expander ]">
									<span>Lavanqueira</span>
									<i class="fa fa-plus"></i>
								</div>
								<div class="card_expander">
                                    <p>Seguramente se podería incluír no apartado de topónimos anterior. Para Eligio Rivas (<span class="cursiva">Natureza, toponimia e fala</span>) o topónimo <span class="cursiva">Labancos</span> entronca coa raíces precélticas LAV, NAV, que designan lugares alagados. Tamén menciona a voz <span class="cursiva">labanca</span> como pedra grande, desde unha base LAV, ‘pedra escorregadiza’. Quizais proveña de aí o noso nome. En Corominas o nome do <span class="cursiva">lavanco</span> ou <span class="cursiva">alavanco real (Anas platyrhynchos)</span>, que aniña e vive na zona entre os canedos, procede de NAVA, ‘lugar pantanoso nun despoboado’. Son a especie de pato máis común e chámanse noutros lugares azulóns.<span class="negrita"> A Lavanqueira</span> está na braña de Tallós e nos anos sesenta, cunha gran chea do Ulla, quedou varado nela un cetáceo tan enorme que ben podía ser a balea de Xonás. Un dos libros máis documentados sobre o tema,<span class="cursiva"> Cetáceos, focas e tartarugas mariñas das costas ibéricas</span> publicouno un veciño noso de Dodro, Antonio Piñeiro Seage, en colaboración con X. M. Penas Patiño.</p>
								</div>
							</div>
                            
                              <div class=" card [ is-collapsed ] ">
								<div class="card_inner [ js-expander ]">
									<span>Laxe</span>
									<i class="fa fa-plus"></i>
								</div>
								<div class="card_expander">
                                    <p>Aínda que proceda do latín hispánico LAGENA, ‘pedra plana e lisa’, é moi probable que se orixinara nunha primitiva raíz preindoeuropea LAB, ‘esvarar’. <span class="cursiva">Laxe</span> é unha pena grande que sobresae do terreo. É moi abundante en toda Galicia, tanto na toponimia menor como nos nomes das nosas aldeas.<span class="negrita"> As Laxiñas e A Laxe Escorregadiza</span> (xogaban a esvarar por ela os rapaces cando andaban coas ovellas no monte), están en Bustelo, <span class="negrita">A Laxe</span>, no monte que está detrás da Devesa, e na aldea de Lestrobe; <span class="negrita">Portelo da Laxe</span>, en Bexo; <span class="negrita">Portiño da Laxe</span>, no monte de Pexegueiro;<span class="negrita"> As Laxes </span>en Susavila e <span class="negrita">O Muíño da Laxe</span>, no Rialiño.</p>
								</div>
							</div>
                            
                            <div class=" card [ is-collapsed ] ">
								<div class="card_inner [ js-expander ]">
									<span>Leira</span>
									<i class="fa fa-plus"></i>
								</div>
								<div class="card_expander">
                                    <p>É palabra plenamente viva na fala para designar calquera terreo de labor. En Aguirre <span class="cursiva">leira</span> é “terreo de labradío, herdade” e <span class="cursiva">leiro</span>, ‘herdade pequena’. Para algúns autores as nosas <span class="cursiva">leiras</span> entroncan co céltico LAR ou LARIA, ‘chaira de terreo’. Para outros chegaríannos desde as formas latinas LIRA ou GLAREA, ‘grava’, pedregullo, areal á beira dun río, pero é tema sobre o que aínda se porfía. <span class="negrita">Leiras Longas</span> están en Dodro, <span class="negrita">Leiras Grandes </span>en Bexo,<span class="negrita"> As Leiras do Hórreo</span> en Pexegueiro.</p>
								</div>
							</div>
                            
                              <div class=" card [ is-collapsed ] ">
								<div class="card_inner [ js-expander ]">
									<span>Lestrobe</span>
									<i class="fa fa-plus"></i>
								</div>
								<div class="card_expander">
                                    <p>Enriba de Lestrobe existía un vello castro do que falou Murguía en <span class="cursiva">El arte en Santiago</span>, obra asinada no lugar en 1874. Como xa comentamos ( vid. <span class="cursiva">Castro</span>), probablemente <span class="negrita">Lestrobe </span>foi unha <span class="cursiva">villae</span> romana, a carón da gran civitas iriense. Despois, sobre <span class="cursiva">A Torre Alta das Ameas</span> medievais (Martínez Barbeito, 1986) debéronse erguer as de Hermida. Para Blanca M. Prósper, no seu libro <span class="cursiva">Lenguas y religiones prerromanas del occidente de la Península Ibérica </span>, o lexema toponímico procedería do bretón <span class="cursiva">lestr</span>, ‘barco’, pero admítese con máis probabilidade (Moralejo, 1977 e outros) a referencia á <span class="cursiva">lesta</span> ou grama de olor (<span class="cursiva">Anthoxathum odoratum</span>) presente noutros topónimos próximos: Lestido, Lestedo… <span class="cursiva">A Veiga de Lestrobe</span> arrecende na ceifa a cumarina, lesta, herba recén segada. Sarmiento dinos que a planta se poñía entre a roupa contra a couza e para perfumala, que lle daba un sabor singular ó tabaco e que se botaba no chan das igrexas.</p>
								</div>
							</div>
                            
                             <div class=" card [ is-collapsed ] ">
								<div class="card_inner [ js-expander ]">
									<span>Limpadoiro</span>
									<i class="fa fa-plus"></i>
								</div>
								<div class="card_expander">
                                    <p><span class="cursiva">Limpadoiro</span> é a eira na que se aventa o gran. Dise tamén <span class="cursiva">alimpadoiro</span>, do latino LIMPIDU, limpo. Logo de mallar o centeo e o trigo peneirábanse coa <span class="cursiva">erguedeira</span> na que se aventaba o cereal. Na <span class="cursiva">Eira de Mallar</span> de Bexo consérvanse os postes de pedra paralelos entre os que se dispuña. Despois <span class="cursiva">cribábase</span> ou <span class="cursiva">escribábase</span> con cribos grandes. A avea non, porque era para sementar coa <span class="cursiva">herba portuguesa</span>, para darlla ás vacas. Os cribos antigos eran de coiro, coma os pandeiros, pero cheos de buratos. Máis tarde fixéronse de rede igual que as peneiras pero estas teñen o cedazo máis miúdo e empregábanse só para a fariña. Para separarmos o <span class="cursiva">óleo, a fariña munda</span> e branca, esfarelada coma as auras outonais finísimas do Ulla, <span class="cursiva">barutábase</span> entón no <span class="cursiva">baruto</span> ou sirgo, moito máis tupido. Aínda se criba hoxe o millo para separar a miudanza de carozo en casas de Dodro, se ben xa deixou de ser traballo comunal. Antes si que o era e os limpadoiros debían de estar ben aireados para que o vento levara lonxe a muíña.<span class="negrita"> O Limpadoiro</span> está cara o poente das casas de Manselle. Se algunha vez se usou para o que vimos de comentar xa non o lembra ninguén e hoxe son terras que se botan a millo coma as outras.</p>
								</div>
							</div>
                            
                             <div class=" card [ is-collapsed ] ">
								<div class="card_inner [ js-expander ]">
									<span>Liño. Liñoso. Liñares</span>
									<i class="fa fa-plus"></i>
								</div>
								<div class="card_expander">
                                    <p>O liño (<span class="cursiva">Linum usitatissimum</span>) é unha planta cultivada da que se obtén unha fibra téxtil que tivo moita importancia na economía tradicional de Galicia. Empregábase para a elaboración de lenzos, camisas, mantelerías… Foron numerosos os teares en toda a Terra de Iria ata que no século XIX a competencia coas industrias emerxentes do continente fixo que fora decaendo, recuperándose despois un pouco nos tempos difíciles da posguerra. Os romanos usaban liño galego para as súas velas e chegou a competir cos lenzos de Flandria. No dicionario de R. Bluteau distínguense tres tipos de liño: <span class="cursiva">o mourisco, o canamo e o gallego</span>. O noso, o <span class="cursiva">galego</span> ou <span class="cursiva">manso</span>, era o de mellor calidade. A palabra procede do latín LINU e do latín vulgar LINARE, ‘liñar’, e está moi representada en toda a toponimia de Galicia.<span class="negrita"> A Horta do Liño </span>en Eiró, <span class="negrita">Liñoso</span> e<span class="negrita"> As Cortiñas de Liñoso</span> á dereita da estrada, antes chegar a Imo, <span class="negrita">Liñares</span> en Dodriño e Lestrobe, onde hai <span class="negrita">A Fonte do Liño</span> son testemuñas dunha actividade artesanal que permanece viva no recordo das xentes.</p>
								</div>
							</div>
                            
                          <div class=" card [ is-collapsed ] ">
								<div class="card_inner [ js-expander ]">
									<span>Lirico</span>
									<i class="fa fa-plus"></i>
								</div>
								<div class="card_expander">
                                    <p><span class="negrita">O Lirico</span> son toxais de riba do Rueiro. Recolle a palabra o Padre Sobreira (<span class="cursiva">Vegetables</span>) como “<span class="cursiva">nichela</span>, gramínea do centeo”. José Luís Pensado (1974) relaciónaa coa portuguesa <span class="cursiva">lerica</span> (“planta que nasce nas searas e produz unhas sementinhas pretas; ervilhaca”, no dic. de C. de Figueiredo), <span class="cursiva">leriquia</span> en Franco Grande (2ª ed.). No <span class="cursiva">Dicionario Xerais</span> identifícase cunha gramínea, o xoio (<span class="cursiva">Lolium tremulentum</span>), que invade o cereal e no <span class="cursiva">Estravís</span> dise que é semellante á vicia. Algunha das súas variedades inza os nosos campos nos anos de escaseza polo que tamén se lle chama “herba da fame”.</p>
								</div>
							</div>
                            
                            <div class=" card [ is-collapsed ] ">
								<div class="card_inner [ js-expander ]">
									<span>Lobetos. Lobéns</span>
									<i class="fa fa-plus"></i>
								</div>
								<div class="card_expander">
                                    <p><span class="negrita">Os Lobetos</span> está no monte de Teaio, <span class="negrita">A Barreira dos Lobos</span> en Bustelo do Monte e <span class="negrita">Lobéns</span> abaixo do <span class="cursiva">Mirador</span> de Lestrobe. Seguramente deriven de <span class="cursiva">lobo</span>, LUPUS en latín, pois os <span class="cursiva">lobetos </span>son as crías. Foi animal temido polas nosas xentes sobre todo polos estragos que causaba no gando. Raramente chegaban a estas aldeas de baixo pero era doado escoitalos ouvear hai anos nas de monte. En todo caso, os encontros coa fera sempre se contaban coma un suceso extraordinario. Son moitos os ditos e refráns nos que aparece: “Na terra dos lobos hai que ouvear coma todos”, “O lobo tira ó monte”, “Verlle as orellas ó lobo”… Durante o século XIV o arcebispo Berenguel de Landoira, que lle deu nome á Berenguela, a torre máis fermosa de Galicia, mandou que unha vez por semana, desde a Coresma ó San Xoán, se organizasen batidas contra os lobos nas parroquias, co cura á fronte dos fregueses. Sería cousa de velas. O que si vimos de rapaces é que cando se mataban raposos paseábanos coma trofeos pendurados nun pau, pedindo polas portas. Iso mesmo facíase noutras parroquias cos lobos abatidos. Moi preto nosa, en dous lugares diferentes, na Capela do Santiaguiño do Monte e na Fonte do Carme de Padrón cincelouse na pedra un encontro imposible: O apóstolo Santiago bautizando a Lupa, raíña de lobos ou madama de lupanares, señora de terras na Iria de hai dous mil anos.</p>
								</div>
							</div>
                            
                         <div class=" card [ is-collapsed ] ">
								<div class="card_inner [ js-expander ]">
									<span>Lodeiro</span>
									<i class="fa fa-plus"></i>
								</div>
								<div class="card_expander">
                                    <p>Lameiro, lodazal, iso é <span class="cursiva">lodeiro</span>. Do latín LOTUM, ‘lodo’, lama, arxila e de LUTARIO, ‘lodeiro’, onde abunda o lodo. Son nomes que adoitan ir asociados a terreos encharcados e fangosos. Temos o topónimo<span class="negrita"> O Lodeiro</span> en Lestrobe, Dodro, A Devesa e Teaio e <span class="negrita">O Agro Lodeiro</span> arriba de Traxeito. Sarmiento non aclara cal sexa a árbore chamada <span class="cursiva">“lodeiro”</span> ou lamigueiro que identifica co <span class="cursiva">lotus</span> homérico, aínda que pensa que poida ser o ameneiro.</p>
								</div>
							</div>
                            
                        <div class=" card [ is-collapsed ] ">
								<div class="card_inner [ js-expander ]">
									<span>Lomba</span>
									<i class="fa fa-plus"></i>
								</div>
								<div class="card_expander">
                                    <p><span class="cursiva">Lomba</span> úsase para nomear a parte alta dos cumios dos montes cando é redondeada e de inclinación moderada ou a calquera altura con esas características por similitude coa curvatura do lombo, LUMBUS en latín. <span class="negrita">A Lomba das Pozas</span> é o cume do monte de Bustelo e <span class="negrita">O Lombo da Bouza</span> está en Imo.</p>
								</div>
							</div>
                            
                              <div class=" card [ is-collapsed ] ">
								<div class="card_inner [ js-expander ]">
									<span>Longas</span>
									<i class="fa fa-plus"></i>
								</div>
								<div class="card_expander">
                                    <p>Leiras longas, extensas, de moita lonxitude. Do latín LUNGU. <span class="negrita">O Longuiño de Baixo</span> e <span class="negrita">O Longuiño de Riba</span> están en Bexo, <span class="negrita">As Longas e Primalonga</span> (a primeira delas) en Tarrío e <span class="negrita">O Longuiño</span> nas brañas, <span class="negrita">As Longas</span> en Imo (nun foro de 1661), <span class="negrita">Agro Longo e Cortiña A Longa</span> en Teaio, <span class="negrita">Pedra Longa </span>en Manselle, <span class="negrita">Agro Longo e As Longas</span> na Veiga de Eiró, dividida nunha restra de propiedades tan alongadas case coma os camiños que accedían a elas. En todos os casos facemos xorda a cosoante sonora: <span class="cursiva">Loncas. Largas de Fóra</span>, en Teaio, debe de ter o significado contrario; ancho, amplo.</p>
								</div>
							</div>
                            
                             <div class=" card [ is-collapsed ] ">
								<div class="card_inner [ js-expander ]">
									<span>Loureiro</span>
									<i class="fa fa-plus"></i>
								</div>
								<div class="card_expander">
                                    <p>O loureiro (<span class="cursiva">Laurus nobilis</span>) é árbore común en Galicia. Pasou á nosa fala a través do latín vulgar LAURARIU. Úsase na cociña tradicional galega para facer o escabeche das sardiñas, cocer os cachelos ou afumar os chourizos. Atribúenselle propiedades máxicas como protector e purificador dos fogares. En Delfos a pitonisa entraba en trance masticando follas dos loureiros do bosque sagrado de Apolo. No século VI San Martiño de Braga en <span class="cursiva">De Correctione rusticorum </span>advertía contra estas e outras supersticións intentando evanxelizar ós suevos: <span class="cursiva">“Que esperan estes infelices atentos sempre ó voo das aves (...) a acender  velas ás pedras, ás árbores, ás fontes (...) poñendo loureiros na entrada das casas”</span>. Mil catrocentos anos despois as nosas xentes santíguanse ó pasar diante dun cruceiro pero tamén seguen a poñer loureiros nos pinches dos tellados para celebrar o albroque. Nese sincretismo pervivimos. <span class="negrita">Os Loureiros</span> está en Bustelo e <span class="negrita">Sosloureiros</span> debaixo das <span class="cursiva">Melreiras</span>, entre Tarrío e Tallós, e parece claro o seu significado, aínda que Joaquín Caridad di que veu desde un prerromano <span class="cursiva">Solorius</span>. <span class="negrita">Os Loureiros</span> e<span class="negrita"> Os Loureiros da Fame</span> son leiras na braña de Lestrobe, terras ermas, de herbas ralas nas que non daba medrado nada. O poeta Ramón F. Reboiras lémbrase nos seus versos do <span class="cursiva">tempo dos loureiros e da roupa limpa nos aramios .</span></p>
								</div>
							</div>
                            
                         <div class=" card [ is-collapsed ] ">
								<div class="card_inner [ js-expander ]">
									<span>Lourenzo</span>
									<i class="fa fa-plus"></i>
								</div>
								<div class="card_expander">
                                    <p>Antropónimo, este noso<span class="negrita"> Lourenzo</span> sería dono duns labradíos en Bexo. San Lourenzo morreu asado nunha grella no ano 258, reinando o emperador Decio. Como se di que foi queimado con cascas de ovo, non deben botarse estas ó lume. Rosalía escribe da carballeira compostelá que leva o nome do santo:<span class="cursiva"> “San Lourenzo, o escondido, cal un niño antre as ramas ”.</span></p>
								</div>
							</div>
                            
                             <div class=" card [ is-collapsed ] ">
								<div class="card_inner [ js-expander ]">
									<span>Louride</span>
									<i class="fa fa-plus"></i>
								</div>
								<div class="card_expander">
                                    <p><span class="cursiva">Lourido</span> derivouse de LAURUS, ‘loureiro’, pero Cabeza Quiles prefire a xénese oronímica facendo alusión a lugares pedrallentos ou canteiras. Procedería entón dunha hipotética raíz céltica LAR/LOR co significado de rocha ou pedra. É sinónimo de pálido, dourado, pero tamén equivale a outeiro ou pena grande.<span class="negrita"> Louride</span> e <span class="negrita">O Cruceiro de Lourido</span> son topónimos de Dodro.</p>
								</div>
							</div>
                            
                             <div class=" card [ is-collapsed ] ">
								<div class="card_inner [ js-expander ]">
									<span>Lucenza</span>
									<i class="fa fa-plus"></i>
								</div>
								<div class="card_expander">
                                    <p>Aínda que proceda de LUCENTIA, ‘claridade’, hai acordo en que debeu orixinar NACENTIA, ‘o que brota do chan’, asociado co nacemento de fontes e mananciais. En Sarmiento, <span class="cursiva">lozenza, lucentia</span>: ‘crepúsculo’. Na <span class="negrita">Lucenza</span>, nas <span class="cursiva">Antas de Granada</span>, sitúa unha tradición xa esquecida de Laíño <span class="cursiva">A Fonte do Encanto</span>. Porfían os que a viron desde estas vellas aldeas que, sinalando o seu emprazamento, na ladeira do monte de Sar, había unha estraña luz acesa todas as noites do ano.</p>
								</div>
							</div>
                            
                              <div class=" card [ is-collapsed ] ">
								<div class="card_inner [ js-expander ]">
									<span>San Lufo</span>
									<i class="fa fa-plus"></i>
								</div>
								<div class="card_expander">
                                    <p>Na lembranza comunal dos de Dodro ficou inscrito gravado o día en que, fartos dos abusos do Marqués de Bendaña, botárono ó río de <span class="negrita">San Lufo</span> dentro do palanquín no que o portaban á misa de domingo na igrexa de Santa María. Guindaron o <span class="cursiva">xigante</span> ás augas ó pasaren pola ponte do San Lufo, para porlle fin, aínda que fora simbolicamente ó dereito de pernada, o “ius primae noctis”, que non foi abolido ata a Constitución de 1812. Do lado de baixo da actual estrada xa cambia de nome o río e chámase <span class="cursiva">Río do Cabalo</span> porque disque os levaban a beber os feirantes que ían para a Pascua. Tamén se coñece como <span class="cursiva">Río de Vigo</span>. O nome do santo debe de ser xermánico, emparentado coa partícula <span class="cursiva">“ufe/ulf”</span>, lobo. Algúns nomes da historia medieval de Galicia levan esa terminación, coma o bispo Ataúlfo que se enfrontou a un touro bravo en Iria para librar da acusación de sodomía, ou Ulf o viquingo, apodado <span class="cursiva">O Galego</span> que arrasou as terras de Iria nos albores do segundo milenio.</p>
								</div>
							</div>


                            
					


	               </div>



						<!--
						<ul>
							<li><a href="toponimia_dodro_Lestrove.html" title="Ir a aldea de Lestrobe">Lestrobe</a></li><br>
							<li><a href="toponimia_dodro_Manselle.html" title="Ir a aldea de Manselle">Manselle</a></li><br>
							<li><a href="toponimia_dodro_Paizal.html" title="Ir a aldea de O Paizal">O Paizal</a></li><br>
							<li><a href="toponimia_dodro_Reboiras.html" title="Ir a aldea de Reboiras">Reboiras</a></li><br>
							<li><a href="toponimia_dodro_Revixos.html" title="Ir a aldea de Revixós">Revixós</a></li><br>
							<li><a href="toponimia_dodro_Rial.html" title="Ir a aldea de Rial da Lagoa">Rial da Lagoa. Rialiño</a></li><br>
							<li><a href="toponimia_dodro_Sar.html" title="Ir a aldea de Sar">Sar</a></li><br>
							<li><a href="toponimia_dodro_Susavila.html" title="Ir a aldea de Susavila">Susavila</a></li><br>
							<li><a href="toponimia_dodro_Tallos.html" title="Ir a aldea de Tallós">Tallós</a></li><br>
							<li><a href="toponimia_dodro_Tarrio.html" title="Ir a aldea de Tarrío">Tarrío</a></li><br>
							<li><a href="toponimia_dodro_Teaio.html" title="Ir a aldea de Teaio">Teaio</a></li><br>
							<li><a href="toponimia_dodro_Traxeito.html" title="Ir a aldea de Traxeito">Traxeito</a></li><br>
							<li><a href="toponimia_dodro_Vigo.html" title="Ir a aldea de Vigo">Vigo</a></li><br>

						</ul>
-->
						<hr class="lina-media">
						<div class="fonte">
							<p><span class="negrita">Fonte:</span> <span class="cursiva">Toponimia de Dodro e de Laíño. Os nomes na auga. </span>Manuel Lornzo Baleirón</p>
						</div>

					</article>
					<!-- Footer -->
					<footer>
						<div class="copyright">
							<img src="../../imagenes/logos.jpg" alt="Logotipos Obradoiros de Emprego" />
							<div>
								<a target="_blank" href="videos/Obradoiro Rois.m4v">O proxecto</a>
								<a href="sitemap.html">Mapa Web</a>
							</div>
							<div>
								<a title="Link a Concello de Dodro" href="http://www.dodro.gal/" target="_blank"> Concello de Dodro</a>
								<a title="Link a Concello de Padrón" href="http://padron.gal/es/" target="_blank"> Concello de Padrón</a>
								<a title="Link a Concello de Rois" href="https://www.rois.gal/gl/" target="_blank">Concello de Rois</a>
							</div>
						</div>
					</footer>
				</section>
				<!-- fin content -->
				<a class="flotante" href="#flotante" title="Ir arriba"><i class="fa fa-arrow-circle-up fa-2x"></i></a>

			</div>
			<!-- fin inner -->
		</div>
		<!-- fin main -->

		<!-- inicio Sidebar -->
		<div id="sidebar">
			<!-- Menu Sidebar -->
			<div class="inner">
				<header>
					<a href="../../index.html"><img src="../../imagenes/logoterras.png" alt="Logo Terras de Iria"></a>
				</header>
				<!-- inicio Menu -->
				<nav id="menu">
					<ul>
						<!--aqui empieza el menu de  Toponimia-->
						<li><span class="opener active"><a>Os nomes na auga</a></span>
							<ul>
								<span class="submenu">
<!--									<li><a href="#" title="Ir a listado da toponimia">Toponimia de Dodro e Laíño</a></li>-->
									<li><a href="portada_toponimia.html">Portada</a></li>
                                    <li><a href="mapa_toponimia.html">Mapa</a></li>
									<li><a href="presentacion_toponimia.html">Presentación</a></li>
									<li><a href="limiar_toponimia.html">Limiar</a></li>
                                    <li><a class="active" href="Listado_toponinia_Dodro_A.html">Índice alfabético</a></li>
                                    <li><a href="galeria_toponimia.html">Galería</a></li>
                                    <li><a href="agradecementos_toponimia.html">Agradecementos</a></li>
                                    <li><a href="ToponimiaDodroLainho_publico1.pdf">Descargar PDF</a></li>
								</span>
                                 <cite>Escolma recollida do libro "Toponimia de Dodro e de Laíño.
                                Os nomes na auga"</cite>
							</ul>
                            
						</li>
                        
						<!--aqui termina el menu de  Toponimia-->
					</ul>
				</nav>
				<!-- fin Menu -->
			</div>
			<!-- fin inner -->

		</div>
		<!-- fin Sidebar -->
	</div>
	<!-- fin Wrapper -->

	<!-- Scripts -->
	<script src="../../assets/js/jquery.min.js"></script>
	<script src="../../assets/js/skel.min.js"></script>
	<script src="../../assets/js/util.js"></script>
	<!--[if lte IE 8]><script src="assets/js/ie/respond.min.js"></script><![endif]-->
	<script src="../../assets/js/main.js"></script>
	<script>
		var $cell = $('.card');

		//open and close card when clicked on card
		$cell.find('.js-expander').click(function() {

			var $thisCell = $(this).closest('.card');

			if ($thisCell.hasClass('is-collapsed')) {
				$cell.not($thisCell).removeClass('is-expanded').addClass('is-collapsed').addClass('is-inactive');
				$thisCell.removeClass('is-collapsed').addClass('is-expanded');

				if ($cell.not($thisCell).hasClass('is-inactive')) {
					//do nothing
				} else {
					$cell.not($thisCell).addClass('is-inactive');
				}

			} else {
				$thisCell.removeClass('is-expanded').addClass('is-collapsed');
				$cell.not($thisCell).removeClass('is-inactive');
			}
		});

		//Pechar a tarxeta. Non fai falla
		$cell.find('.js-collapser').click(function() {

			var $thisCell = $(this).closest('.card');

			$thisCell.removeClass('is-expanded').addClass('is-collapsed');
			$cell.not($thisCell).removeClass('is-inactive');

		});

	</script>
<!--	<script src='https://cdnjs.cloudflare.com/ajax/libs/jquery/2.1.3/jquery.min.js'></script>-->
</body>

</html>
