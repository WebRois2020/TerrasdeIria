<!DOCTYPE HTML>

<html>

<head>
	<title>Toponimia de Dodro</title>
	<meta charset="utf-8" />
	<meta name="viewport" content="width=device-width, initial-scale=1, user-scalable=no" />
	<meta lang="gl">
	<meta itemprop="author" content="Obradoiro Programa de Emprego Xuventude en Acción 2019 2020 2021 Dodro, Padrón, Rois" />
	<meta name="title" content="Sitio Coñece Terras de Iria, creado no Obradoiro Programa de Emprego Xuventude en Acción 2019 2020 2021 Dodro, Padrón, Rois">
	<meta name="description" content="Sitio Coñece Terras de Iria, creado no Obradoiro Programa de Emprego Xuventude en Acción 2019 2020 2021 Concello de Dodro, Concello de Padrón e Concello de Rois">
	<meta name="keywords" content="Dodro, Rois, Padrón, Municipio, Concello, Ayuntamiento, Terras de Iria, Galicia, Xacobeo, Patrimonio, Historia, Lendas e Tradicións, Festas, Persoeiros, Camiño de Santiago, Música Tradicional, Roteiros, Natureza, Servizos,Toponimia">
	<meta name="robots" content="index,follow" />

	<script src="https://kit.fontawesome.com/f35a40f132.js" crossorigin="anonymous"></script>

	<link rel="stylesheet" type="text/css" href="../../assets/css/main.css">
	<link rel="stylesheet" type="text/css" href="../../assets/css/menu.css">
	<link rel="stylesheet" type="text/css" href="../../assets/css/main_dodro.css">
    <link rel="stylesheet" type="text/css" href="../../assets/css/toponimia.css">
	<link rel="icon" href="../../favicon.ico" />
	
</head>

<body>
	<!-- Wrapper -->
	<div id="wrapper">
		<!-- Main -->
		<div id="main">
			<div class="inner">
				<!-- *************** INICIO header  *************** -->
				<header>
					<!-- <a href="index.html"><img  src="imagenes/logoterras.png"></a> -->
					<a name="flotante"> </a>
					<!-- *************** INICIO navegacion web  *************** -->
					<nav class="nav-web">
						<div class="active"><a class="nav-dodro" href="../../dodro.html">Dodro</a></div>
						<div class="inactive"><a class="nav-padron" href="../../padron.html">Padrón</a> </div>
						<div class="inactive"><a class="nav-rois" href="../../rois.html">Rois</a> </div>
					</nav>
					<!-- *************** FIN navegacion web  *************** -->
				</header>
				<!-- *************** FIN header  *************** -->
			<!-- *************** INICIO MENU NUEVO *************** --->

				<div id="nav-nova">
					<ul class="dropdown_menu">
						<li>
							<a href="#">Camiños</a>
							<ul>
								<li><a href="../caminhos/Ruta_Traslatio.html">Ruta Traslatio</a></li>
							</ul>
						</li>
						<li>
							<a href="#">Historia</a>
							<ul>
								<li><a href="../lendas/lendas_dodro.html">Lendas</a></li>
								<li><a href="../historia/historia_Dodro.html">Historia</a></li>
								<li><a href="../historia/arquivos_antigos.html">Arquivos</a></li>
								<li><a href="../festas/festas_dodro.html">Festas</a></li>
							</ul>
						</li>

						<li>
							<a href="../mulleres_Dodro/mulleres_Dodro.html">Mulleres</a>
						</li>
						<li>
							<a href="#">Natureza</a>
							<ul>
								<li><a href="../natureza/branhas_de_lainho.html">Brañas de Laíño</a></li>
							</ul>
						</li>
						<li>
							<a href="#">Patrimonio</a>
							<ul>
								<li><a href="../patrimonio/capelas/capelas.html">Capelas</a></li>
								<li><a href="../patrimonio/castros/castros_Dodro.html">Castros</a></li>
								<li><a href="../patrimonio/cruceiros/cruceiros_Dodro.html">Cruceiros</a></li>
								<li><a href="../patrimonio/horreos/horreos_Dodro.html">Hórreos</a></li>
								<li><a href="../patrimonio/igrexas/igrexas_dodro.html">Igrexas</a></li>
								<li><a href="../patrimonio/muinhos/muinhos_Dodro.html">Muiños</a></li>
								<li><a href="../patrimonio/casas/casas.html">Pazos e casas</a></li>
								<li><a href="../patrimonio/Pombais/pombais_Dodro.html">Pombais</a></li>
								<li><a href="../patrimonio/Reloxos_Sol/reloxos_Dodro.html">Reloxos de sol</a></li>
							</ul>
						</li>
						<li>
							<a href="#">Persoeiros</a>
							<ul>
								<li><a href="../persoeiros/persoeiros_dodro.html#id01">Don Pepito Hermida</a></li>
								<li><a href="../persoeiros/persoeiros_dodro.html#id02">Luís Aguirre del Río</a></li>
								<li><a href="../persoeiros/persoeiros_dodro.html#id03">Sixto Aguirre</a></li>
								<li><a href="../persoeiros/persoeiros_dodro.html#id04">Avelino Abuín de Tembra</a></li>
								<li><a href="../persoeiros/persoeiros_dodro.html#id05">Moncho Reboiras</a></li>
								<li><a href="../persoeiros/persoeiros_dodro.html#id06">Manuel Lorenzo Baleirón</a></li>
								<li><a href="../persoeiros/persoeiros_dodro.html#id07">Anxo Angueira</a></li>
								<li><a href="../persoeiros/persoeiros_dodro.html#id08">Eusebio Lorenzo Baleirón</a></li>
								<li><a href="../persoeiros/persoeiros_dodro.html#id09">María Lorenzo</a></li>
								<li><a href="../persoeiros/persoeiros_dodro.html#id010">Uxío Abuín</a></li>
								<li><a href="../persoeiros/persoeiros_dodro.html#id011">Noelia Gómez</a></li>
							</ul>
						</li>
						<li>
							<a href="#">Roteiros</a>
							<ul>
								<li><a href="../roteiros/ruta_aldeas_do_monte.html">Aldeas do Monte</a></li>
								<li><a href="../roteiros/ruta_branhas.html">As Brañas</a></li>
								<li><a href="../roteiros/ruta_caminho_real.html">Camiño Real</a></li>
								<li><a href="../roteiros/ruta_granxa.html">Granxa e Fonte Primeiral</a></li>
								<li><a href="../roteiros/ruta_branca_vela.html">Inchadiña Branca Vela</a></li>
								<li><a href="../roteiros/ruta_lestrobe.html">Lestrobe</a></li>
								<li><a href="../roteiros/ruta_dias_olvidados.html">Os días olvidados</a></li>
								<li><a href="../roteiros/ruta_pensa_nao.html">Pensa nao</a></li>
								<li><a href="../roteiros/ruta_pozo_baston.html">Pozo Bastón</a></li>

							</ul>
						</li>
						<li>
							<a href="#">Servizos</a>
							<ul>
								<li><a href="../servizos/servizos_cultura_dodro.html">Cultura</a></li>
								<li><a href="../servizos/servizos_deporte_dodro.html">Deporte</a></li>
								<li><a href="../servizos/servizos_educacion_dodro.html">Educación</a></li>
								<li><a href="../servizos/servizos_sociais_dodro.html">Social</a></li>
							</ul>
						</li>
						<li>
							<a href="#">Toponimia</a>
							<ul>
								<li><a href="portada_toponimia.html">Portada</a></li>
								<li><a href="mapa_toponimia.html">Mapa</a></li>
								<li><a href="presentacion_toponimia.html">Presentación</a></li>
								<li><a href="limiar_toponimia.html">Limiar</a></li>
								<li><a href="Listado_toponinia_Dodro_A.html">Índice alfabético</a></li>
								<li><a href="galeria_toponimia.html">Galería</a></li>
								<li><a href="agradecementos_toponimia.html">Agradecementos</a></li>
							</ul>
						</li>
					</ul>

				</div>
				<!-- *************** FIN MENU NUEVO *************** --->
				
				<!-- inicio Content -->
				<section class="content">
                    <div class="migas"> Toponimia de Dodro e Laíño <i class="fa fa-chevron-right "></i> <a href="#"> Índice alfabético</a> </div>
					<header class="main">
						<h2 class="texto-verdedodro">Toponimia de Dodro e de Laíño.
							Os nomes na auga</h2>
					</header>
					<article class="tabs-container">
						<ul class="tabs">
							<li class="texto-verdedodro">
								<a href="Listado_toponinia_Dodro_A.html">A</a>
							</li>
							<li>
								<a href="Listado_toponinia_Dodro_B.html">B</a>
							</li>
							<li>
								<a href="Listado_toponinia_Dodro_C.html">C</a>
							</li>
							<li>
								<a href="Listado_toponinia_Dodro_D.html">D</a>
							</li>
							<li>
								<a href="Listado_toponinia_Dodro_E.html">E</a>
							</li>
							<li>
								<a href="Listado_toponinia_Dodro_F.html">F</a>
							</li>
							<li>
								<a  href="Listado_toponinia_Dodro_G.html">G</a>
							</li>
							<li>
								<a href="Listado_toponinia_Dodro_H.html">H</a>
							</li>
							<li>
								<a href="Listado_toponinia_Dodro_I.html">I</a>
							</li>
							
							<li>
								<a href="Listado_toponinia_Dodro_L.html">L</a>
							</li>
							<li>
								<a href="Listado_toponinia_Dodro_M.html">M</a>
							</li>
							<li>
								<a href="Listado_toponinia_Dodro_N.html">N</a>
							</li>
							<li>
								<a href="Listado_toponinia_Dodro_O.html">O</a>
							</li>
							<li>
								<a href="Listado_toponinia_Dodro_P.html">P</a>
							</li>
							<li>
								<a href="Listado_toponinia_Dodro_Q.html">Q</a>
							<li>
								<a href="Listado_toponinia_Dodro_R.html">R</a>
							</li>
							<li>
								<a class="active" href="Listado_toponinia_Dodro_S.html">S</a>
							</li>
							<li>
								<a href="Listado_toponinia_Dodro_T.html">T</a>
							</li>
							<li>
								<a href="Listado_toponinia_Dodro_U.html">U</a>
							</li>
							<li>
								<a href="Listado_toponinia_Dodro_V.html">V</a>
							</li>
							<li>
								<a href="Listado_toponinia_Dodro_X.html">X</a>
							</li>
							

						</ul>
						<div class="cards">
							<div class=" card [ is-collapsed ] ">
								<div class="card_inner [ js-expander ]">
									<span>Sagrada</span>
									<i class="fa fa-plus"></i>
								</div>
								<div class="card_expander">
									<p>Do latín SACRATUS, <span class="negrita">A Sagrada</span> en Vigo e <span class="negrita">A Fonte da Sagrada</span>, da que xa falamos, no camiño da igrexa de San Xián a Manselle, eran propiedades do igrexario. Hai topónimos semellantes noutros lugares de Galicia: <span class="cursiva">Fonsagrada, Fonsanta, Fonte Bieita… O sagrado é o adro das igrexas. Eno sagrado, en Vigo,/bailava corpo velido</span> (Martín Codax). O motivo foi escolleito polo noso poeta de Manselle para intitular un dos seus poemarios: <span class="cursiva">Fóra do sagrado</span>.</p>
								</div>
							</div>

                            
							<div class=" card [ is-collapsed ] ">
								<div class="card_inner [ js-expander ]">
									<span>Salgueiro. Salgueiral</span>
									<i class="fa fa-plus"></i>
								</div>
								<div class="card_expander">
									<p>Xunto cos ameneiros son as primeiras árbores que medran á beira dos nosos ríos e regueiros. Non ten boa sona o salgueiro <span class="cursiva">(Salix atrocinerea)</span> por ser árbore moi invasiva. Da codia dalgunhas especies sácase o ácido acetilsalicílico (<span class="cursiva">aspirina</span>) e tamén se empregou para curtir peles. Os mareantes de Porto en Cesures usaron a casca dos nosos salgueiros para encascar ou tinguir as redes. Vendíase nas feiras. Moitas casas das nosas teñen aínda vimbieiras (<span class="cursiva">Salix viminalis</span>), que son parentes do salgueiro afeitos á man do home, pois úsanse para atar as viñas despois da poda e para facer cestos e garabelos. Había no concello quen se dedicaba a ese oficio e aínda queda quen os sabe facer. Nas brañas de Imo pódense ver vimbieiras moi vellas, altísimas, a forza de non podalas. O salgueiro é das primeiras árbores en botar a flor. <span class="cursiva">En xaneiro xa a abella pon o pé no salgueiro</span>. <span class="negrita">O Salgueiral</span> son leiras arriba da aldea de Susavila; <span class="negrita">O Salgueiriño</span> de Revixós; <span class="negrita">Os Salgueiros</span> de Paizal e do Rialiño. <span class="negrita">A Fonte dos Salgueiros</span> está arriba do Portancho, na estrada de Pexegueiro, <span class="negrita">Pousocovo dos Salgueiros</span> é do monte desta aldea, despois do Viveiro forestal, e <span class="negrita">Os Salgueiros</span> está na parte alta do monte de Manselle. No <span class="cursiva">Tumbo de Santa María de Iria</span> (Pensado, 1976) hai unha leira “enna marquada de Salgueyros de tres covedos”. Tamén os hai en Rosalía: <span class="cursiva">“Ó par da brisa temprada que antre os salgueiros corría”</span>.</p>
								</div>
							</div>
							
							<div class=" card [ is-collapsed ] ">
								<div class="card_inner [ js-expander ]">
									<span>Salvanxe</span>
									<i class="fa fa-plus"></i>
								</div>
								<div class="card_expander">
									<p>Os topónimos cataláns <span class="cursiva">Salvanet, Salvanyà</span> ou o francés <span class="cursiva">Salvagnac</span> proceden seguramente do antropónimo latino SALVIANUS. Poderían terse formado desde SILVANUS ou a partir de ALBANIANUS, ALBANUS precedidos do artigo IPSE (<span class="cursiva">Toponimia de la Baja Ribagorza Occidental</span>, Carlos Ángel Rizos). Quizais o noso <span class="negrita">Salvanxe</span> que lle dá nome a varias casas e agros entre Vigo e Tallós estea emparentado con eles.</p>
								</div>
							</div>
							
							<div class=" card [ is-collapsed ] ">
								<div class="card_inner [ js-expander ]">
									<span>Samil</span>
									<i class="fa fa-plus"></i>
								</div>
								<div class="card_expander">
									<p>Formouse desde un antropónimo medieval, <span class="cursiva">Salamirus</span>, composto polas formas xermánicas SALA, ‘salón, habitación principal da casa’, e MEREIS <span class="cursiva">(“–miro, – milo, – mil)</span>, ‘célebre’. Dieter Kremer (“Galicia Germánica”) explica que é un nome común no medievo, gótico, e cita variantes del, algunhas, deturpacións que acabaron nos santorais: <span class="cursiva">Saamil, Samir, Salamir, Zaramil, Sanamil, Sanmir, Sanmil, Sanmiro, Samiráns, Xamirás</span>. <span class="negrita">Samil</span>, terras de <span class="cursiva">Salamiro</span>, é topónimo de Rial de Lagoa.</p>
								</div>
							</div>
                            
							<div class=" card [ is-collapsed ] ">
								<div class="card_inner [ js-expander ]">
									<span>Samprón</span>
									<i class="fa fa-plus"></i>
								</div>
								<div class="card_expander">
									<p>Sempron(<span class="cursiva">ius</span>) é nome moi común na epigrafía romana (260 rexistros nas páxinas da <span class="cursiva">Hispania Epigraphica</span>), inmortalizado despois en <span class="cursiva">La Celestina</span> de Fernando de Rojas e figura en diferentes lápidas atopadas no norte de Portugal: Braga, Chaves, Bragança (Rodríguez Colmenero, 1997). No <span class="cursiva">Onomasticon Cataloniae</span> de Coromines faise derivar <span class="cursiva">Samprón</span> dese nome latino. Dalgún <span class="cursiva">Sempronio</span> deberon ser <span class="negrita">Samprón, O Monte de Samprón, Samprón de Baixo</span> e <span class="negrita">Samprón de Riba</span>, terreos que foron comunais, á dereita da estrada, entre Dodro e Lestrobe, onde abundan os nomes de raigame xermánica.</p>
								</div>
							</div>
							
							<div class=" card [ is-collapsed ] ">
								<div class="card_inner [ js-expander ]">
									<span>Sanguiñeira</span>
									<i class="fa fa-plus"></i>
								</div>
								<div class="card_expander">
									<p>O sanguiño (<span class="cursiva">Frangula alnus</span>) é un arbusto de madeira flexible e froitos vermellos, negros na madureza, moi abundante nos nosos montes. A codia é vermella, de onde colleu o nome, <span class="cursiva">sanguineus</span>, e usouse como remedio contra a sarna e como tintura, polo que pon nos libros. <span class="negrita">Sanguiñeira</span> (pronunciado <span class="cursiva">Sanquiñeira</span>) nomea uns labradíos en Teaio, onde tamén hai <span class="negrita">Sangañide</span> (<span class="cursiva">Sancañide</span>) que pode ser da mesma familia. Sarmiento sinala algúns derivados. Formáronse os dous a partir de <span class="cursiva">sanguinetum</span>. De <span class="negrita">Samburiña</span> que está na braña de Imo non encontramos ningunha referencia. <span class="cursiva">Sambuguino</span> ou <span class="cursiva">Sangumiño</span> está en varios dicionarios como pertencente á familia dos <span class="cursiva">Cornus</span>. Xa falamos máis arriba desa árbore. Este último topónimo seguramente terá que ver entón co <span class="cursiva">sanguiño</span> ou co <span class="cursiva">Sambucus nigra</span>, sabugueiro ou bieiteiro, común en toda a comarca.</p>
								</div>
							</div>
							
							<div class=" card [ is-collapsed ] ">
								<div class="card_inner [ js-expander ]">
									<span>Santiaguiño</span>
									<i class="fa fa-plus"></i>
								</div>
								<div class="card_expander">
									<p><span class="negrita">O Monte do Santiaguiño</span>, do <span class="cursiva">Burgo</span> ou de <span class="cursiva">San Gregorio</span>, compárteno o concello de Dodro e o de Padrón e como se pode supor está relacionado co apóstolo. <span class="cursiva">Santiago</span> formouse na Idade Media a partir de <span class="cursiva">Sancte Jacobe</span>. O 25 de xullo celébrase a súa festa e tamén a de Galicia e faise romaría no <span class="cursiva">Santiaguiño do Monte</span>. Os lugares do culto xacobeo están en Padrón pero a escasos metros da linde dos dous concellos. No alto do monte, nuns penedos coroados por unha cruz está o chamado “altar do apóstolo” e a “cama de Santiago” porque as pedras adoptaron as formas do corpo do santo ó deitarse o nelas. Das virtudes da auga da <span class="cursiva">Fonte de Santiago</span> xa falamos pero non das pinturas que hai no seu interior “pintadas al fresco, con ornatos un tanto groseros del estilo romano o pompeyano” (Carré Aldao). Enriba da porta posterior da capela, onde se garda imaxe do patrón, está o escudo de Rodrigo de Luna, enterrado no seu ceo de pedra, no altar maior da colexiata de Iria. <span class="negrita">O Santiaguiño do Monte</span>, antes do culto apostólico, todo indica que debeu ser centro de rituais pagáns antiquísimos.</p>
								</div>
							</div>
							
							<div class=" card [ is-collapsed ] ">
								<div class="card_inner [ js-expander ]">
									<span>Sanxide</span>
									<i class="fa fa-plus"></i>
								</div>
								<div class="card_expander">
									<p>Antropónimo medieval. A terminación en <span class="cursiva">“ide/ido”</span> non é infrecuente: Melide, Meixide, Teixide, Maside O elemento … final apórtanolo unha vez máis o filólogo J. M. Piel, – GILDUS, imposto, contribución’ e cita <span class="cursiva">Sangilde</span> e <span class="cursiva">Sangidos</span> en Portugal. <span class="negrita">Sanxide</span> está en Susavila.</p>
								</div>
							</div>
							
							<div class=" card [ is-collapsed ] ">
								<div class="card_inner [ js-expander ]">
									<span>Sanxumil</span>
									<i class="fa fa-plus"></i>
								</div>
								<div class="card_expander">
									<p>Está en Piel como <span class="cursiva">Sanjumil</span>. Ás veces como <span class="cursiva">Seixomil</span>, que popularmente se interpreta como “mil seixos”. <span class="negrita">Sanxumil</span>(ou <span class="cursiva">Xanxumil</span>, no dicir doutros veciños) está entre Dodro e Lestrobe. Explica Abelardo Moralejo que <span class="cursiva">Sanxumil</span> non é nome de santo, senón de propietario xermánico <span class="cursiva">Sungemirus</span> e despois <span class="cursiva">Songemirus</span>, onde SUNJA significaría ‘verdade’. O elemento final volve ser MEREIS <span class="cursiva">(“ – miro, – milo, – mil)</span>, ‘célebre’. Di que é nome gótico, que acabou substituíndo <span class="cursiva">“son”</span> por <span class="cursiva">“san”</span>. O santoral aumentou algunha que outra vez á conta da vacilación fonética.</p>
								</div>
							</div>
							
							<div class=" card [ is-collapsed ] ">
								<div class="card_inner [ js-expander ]">
									<span>Sar</span>
									<i class="fa fa-plus"></i>
								</div>
								<div class="card_expander">
									<p><span class="cursiva">Sar, auga que corre</span>, desde moito antes de que Heráclito a convertera en símbolo eterno da fugacidade das cousas, é voz precelta, quizais no noso caso referida ós mananciais que nacen do lado de riba desta aldea da parroquia de San Xián. <span class="negrita">Sar</span> é lugar de torrentías e enxurros e ten fonte de augas abundantísimas e frescas. En 1462 o abade e o prior de San Martiño afóranlle a Martín de Carás e á súa muller, moradores de Padrón, polas súas vidas e tres voces <span class="cursiva">“as casas chamadas de Saar e o casal de Marici”</span>, en Imo, na fegresía de San Xiao de Laíño por renda anual de sesenta maravedís de moeda branca. Polo río Sar subiu a barca apostólica de pedra en noite de escurada entre peixes de fósforo que relumbran aínda. Para explicar as cheas invernais que asulagaban as veigas de Padrón e de Lestrobe as xentes de Iria imaxinaron deusas fluviais de longas cabeleiras e monstruos disformes verquendo auga polas fauces (Murguía: <span class="cursiva">Galicia</span>). Rosalía escribiu sobre as avenidas do Sar en <span class="cursiva">Padrón y las inundaciones</span> e contounos que de nena lle amosaban as torres da vella cidade romana submersas nunha lagoa das veigas. A fins dos anos cincuenta cambiouse o antigo curso do río e trazouse este río <span class="negrita">Sar</span> de agora con cartabón e tiraliñas pola veiga de Lestrobe abaixo pero resisten as liñas cimbreantes da vexetación dos vellos meandros e podemos ver aínda o leito antigo do mesmo Sar que ollou Rosalía. Cítao Pomponio Mela no sec. I d. X, dicindo que a través do territorio dos <span class="cursiva">Praesamarchi</span> corren os ríos <span class="cursiva">Tamaris</span> e <span class="cursiva">Sars</span>, nacidos non lonxe, e que o <span class="cursiva">Sars</span> desemboca preto das <span class="cursiva">Turris Augusti</span>, aínda que sempre se identificaron estas coas Torres de Oeste. Na <span class="cursiva">Foz do Ulla</span>, onde se xuntan os dous ríos (a Bisria da <span class="cursiva">translatio</span>) buscan agora os arqueólogos os vestixios das torres. Hai copia dun escrito do rei Ordoño II do ano 912 (Colección Galicia. Tomo 3. Universidade de Alcalá) no que lle fai doazón ó mosteiro de San Martiño Pinario de varias propiedades en Padrón <span class="cursiva">(uilla Patrono)… per ipsum flumen Saris</span>. O orixinal máis antigo coñecido de momento é de 1109 (<span class="cursiva">Pergaminos irienses en los fondos de Oseira y Melón del </span>AHN) onde se cita “discurrente fluvio Sar”. Cantouno Avelino Abuín nas <span class="cursiva">Roldas de Compostela, “Santa María de Sar,/ten recendos de avelaira (…) O Sar garrido namora a chaira”</span> e cantouno Bernardino Graña que foi mentor de poetas novos no Instituto de Padrón, pé das súas augas. <span class="cursiva">Se o noso amor e os peixes Sar arriba andasen</span>. Xa estaban no Códice Calixtino o Sar e o Sarela, <span class="cursiva">cubertos de enramada</span>, dos que se despide Rosalía. Alá polo século XIII, Johan Airas, un burgués de Santiago, deixounos nas súas cantigas unha pastor que cantaba <span class="cursiva">“quando saía la raia/ do sol, nas ribas do Sar”</span>. <span class="negrita">O Agro de Sar</span> é da Devesa dos Mouchos e <span class="negrita">Sardeiriñas</span>, que está ó pé da aldea de Bexo, acaso teña tamén esta base hidronímica que tratamos.</p>
								</div>
							</div>
							
							<div class=" card [ is-collapsed ] ">
								<div class="card_inner [ js-expander ]">
									<span>Saramagosa</span>
									<i class="fa fa-plus"></i>
								</div>
								<div class="card_expander">
									<p>Como abundancial o padre Sarmiento anotou <span class="cursiva">Saramagal</span>. A nosa <span class="negrita">Saramagosa</span> para polas abas do <span class="cursiva">Castro de Traxeito</span>. O <span class="cursiva">saramago (Raphanus raphanistrum)</span>, de pequenas flores amarelo verdosas, é especie sen aproveitamento agrícola que enche os campos incultos. <span class="cursiva">“Foi a Castilla por pan, e saramagos lle deron”</span> (Rosalía). Está tamén en Aguirre. Parece que procede do árabe SARMAQ.</p>
								</div>
							</div>
							
							<div class=" card [ is-collapsed ] ">
								<div class="card_inner [ js-expander ]">
									<span>Sebreiras</span>
									<i class="fa fa-plus"></i>
								</div>
								<div class="card_expander">
									<p>Do lado de riba de Bustelo, en Traxeito, <span class="negrita">As Sebreiras</span> é lugar onde abundan as <span class="cursiva">sebreiras</span>, sobreiras ou corticeiras <span class="cursiva">(Quercus suber)</span>. Confírmannolo os veciños, pois primeiro pensamos se sería bosque de acivros, pero non. Hai <span class="negrita">A Sobreira</span> en Imo e en Bexo, <span class="negrita">O Rego Sebreiro</span> arriba da <span class="cursiva">Paxareira</span> e <span class="negrita">Fontesobreira</span> no alto do monte de Pexegueiro. De aceptarmos a opinión do Padre Sarmiento “o porto de Souereyra”, arriba de Tarrío, citado no libro do notario Álvaro Pérez, refírese á mesma árbore, cousa que considera difícil de admitir J. L. Pensado tendo en conta as leis que rexen a evolución fonética. Abunda na España mediterránea pero tamén se pode ver en Galicia, sobre todo na zona central e oriental. A codia rugosa a partir dos dez ou quince anos empeza a ter un grosor considerable e aprovéitase para facer os cortizos das colmeas ou as zapas dos bocois.</p>
								</div>
							</div>
							
							<div class=" card [ is-collapsed ] ">
								<div class="card_inner [ js-expander ]">
									<span>Sedela</span>
									<i class="fa fa-plus"></i>
								</div>
								<div class="card_expander">
									<p><span class="negrita">A Sedela</span> (con “E” pechado) queda na braña de Tarrío, para alá das <span class="cursiva">Avesadas</span>, onda <span class="cursiva">O Agro de Baixo</span>. <span class="cursiva">Sedela</span> ou <span class="cursiva">sedenla</span>, de <span class="cursiva">seda</span> (lat. SETA) é o fío co que se ata o anzol para pescar, ‘corda’ en Frampas I de Eligio Rivas. <span class="cursiva">Sedeño</span> é ‘corda grosa, adival’. As leiras de campío da Sedela entestan no <span class="cursiva">Esteiro</span> e hai unha pontella cumprida de pedra para pasar á braña. Virá o nome de que se deixaran tanzas ou sedelas no regato para pescar anguías? Podería ser <span class="cursiva">Cedela</span>, por mor do seseo, pero estamos nas mesmas, tampouco adiantamos gran cousa.</p>
								</div>
							</div>
							
							<div class=" card [ is-collapsed ] ">
								<div class="card_inner [ js-expander ]">
									<span>Seixo</span>
									<i class="fa fa-plus"></i>
								</div>
								<div class="card_expander">
									<p><span class="cursiva">Seixo</span> é voz viva na fala, moi representada no Nomenclátor, derivada do latín SAXUM, ‘penedo’ ou ‘rocha’. Corominas retrocede ata unha base prerromana SASSO. O seixo ou cuarzo e unha das súas variedades, o pedernal, foron usados polo home prehistórico para facer algunhas das primeiras ferramentas que coñecemos. O Pico Sacro, que se ve desde Bexo e desde outros puntos do concello, débelle o seu perfil característico a unha veta de cuarzo de varios kilómetros de lonxitude da que forma parte. <span class="negrita">O Seixo</span> está en Bexo e no monte da <span class="cursiva">Mina</span>, arriba de Eiró. Os nomes, que están abaixo de Tallos, son antropónimos: <span class="negrita">O Prado do Seixo</span>, á beira do <span class="cursiva">Pinal da Braña</span> e <span class="negrita">O Goio do Seixo</span> ou <span class="negrita">O Pozo do Seixo</span> no <span class="cursiva">Esteiro</span>. De Tallós é <span class="cursiva">Moncho do Seixo</span>, Ramón F. Reboiras, que mira como chove nas Brañas de Laíño a través dos vidros embazados das fiestras de Madrid. No seu primeiro libro en galego regalounos haikús fermosos a ritmo de cumbia e sementeira.</p>
								</div>
							</div>
							
							<div class=" card [ is-collapsed ] ">
								<div class="card_inner [ js-expander ]">
									<span>Semiogo</span>
									<i class="fa fa-plus"></i>
								</div>
								<div class="card_expander">
									<p>Hai dous topónimos semellantes no Nomenclátor, <span class="cursiva">O Miogo</span> en Monforte e <span class="cursiva">Ver de Miogo</span> en Nogueira de Ramuín. O noso, dito <span class="negrita">Semiogo</span> ou <span class="negrita">Semiogue</span> está na braña, entre Dodro e Tallós. A partícula “se” vale por ‘debaixo de’, coma en <span class="cursiva">Sefontes</span>, e “meogo” é forma medieval documentada que significa ‘no medio’. Referido a unha propiedade monacal, na veciña Catoira, rexistra Gonzalo Navaza <span class="cursiva">Casal de Mogos</span>. O nome aparece citado como <span class="cursiva">Casal de Moogos</span> no documento máis antigo atopado ata o momento no noso concello, unha escritura de venda redactada en galego no ano 1436. Conque así, non deberiamos desbotar a relación con <span class="cursiva">moogo</span>, ‘monxe’, na opinión de Carolina Michaëlis e doutros autores, o apelido certo de Pero Meogo, o trovador que nos deixou cervos e augas avoltas nas fontanas frías como símbolos imperecedeiros do encontro de amor.</p>
								</div>
							</div>
							
							<div class=" card [ is-collapsed ] ">
								<div class="card_inner [ js-expander ]">
									<span>Senra. Seara</span>
									<i class="fa fa-plus"></i>
								</div>
								<div class="card_expander">
									<p>“Chousas e searas cando vos verei”. Están no alalá decimonónico <span class="cursiva">Lonxe da terriña</span>, que inmortalizou á zanfona Faustino Santalices. <span class="cursiva">Serna, seara, senra</span> son topónimos frecuentes, moi usados na prosa do medievo, e descenden dalgunha base preindoeuropea sobre a que de momento non hai acordo. Eligio Rivas propón SEN, ‘monte alto’, e a forma celta ARA que significaría ‘terreo de labradío’. Cabeza Quiles parte dun hipotético SENARA céltico (que cita Corominas), ‘campo de cereais’. Sarmiento faino derivar de SEMINARE, ‘sementar’. En todos os casos vén sendo “campo sementado aparte dos demais” ou herdade de monte que se dedica a cultivar centeo ou trigo, sinónimo de ‘estivada’, ‘cavada’. Aguirre define <span class="cursiva">senra</span> como “campo, prado ou herdade” e <span class="cursiva">seara</span> como “terreo coa mes en verde”. Este matiz recólleno outros dicionarios. <span class="negrita">A Senra</span> está en Bexo e en Dodro e <span class="negrita">As Senras</span> en Dodro, abaixo da estrada, e en Lestrobe. <span class="negrita">A Veiga da Senra</span> é o nome do todo agro que vai de Tarrío a Rial de Lagoa, dividido despois noutros topónimos menores, un deles <span class="negrita">A Senriña. As Searas</span> son paraxes do <span class="cursiva">Castro de Traxeito</span> e da veiga de Lestrobe. Nalgúns foros medievais esprésanse os “días de seara” que hai que traballar nos campos do señor.</p>
								</div>
							</div>
							
							<div class=" card [ is-collapsed ] ">
								<div class="card_inner [ js-expander ]">
									<span>Señora</span>
									<i class="fa fa-plus"></i>
								</div>
								<div class="card_expander">
									<p>SENEX era ‘vello’ en Roma e SENIOR, ‘máis vello’. <span class="cursiva">Señora</span> é a ama dunha casa. Neste caso, a dos Aguirre de Imo, donos destas terras do <span class="negrita">Agro da Señora</span> na Devesa. Desa familia foi Luís Aguirre del Río o autor do dicionario que citamos a cotío.</p>
								</div>
							</div>
							
							<div class=" card [ is-collapsed ] ">
								<div class="card_inner [ js-expander ]">
									<span>Sequeiro</span>
									<i class="fa fa-plus"></i>
								</div>
								<div class="card_expander">
									<p><span class="negrita">O Sequeiro</span> está abaixo de Imo. Deriva do adxectivo latino SICCUS, seco. Nos dicionarios é ‘terreo que queda seco ó baixar a marea’. Ata aquí a marea agora non chega, aínda que si inunda algunhas leiras próximas, polo que podería ser terreo de secaño en contraposición cos da braña. Nalgúns lugares de Galicia dálle nome ós hórreos e a espazos acondicionados para secar as piñas ou as castañas.</p>
								</div>
							</div>
							
							<div class=" card [ is-collapsed ] ">
								<div class="card_inner [ js-expander ]">
									<span>Serodios</span>
									<i class="fa fa-plus"></i>
								</div>
								<div class="card_expander">
									<p><span class="negrita">Os Serodios</span> son leiras cara o poente de Manselle, do latín SEROTINUS, ‘tardío’. No Catastro de Ensenada faise referencia en Dodro e en Laíño ó <span class="cursiva">millo serodio</span>, de <span class="cursiva">segunda man</span> ou de tarde. En realidade viña sendo o que nós chamabamos <span class="cursiva">millo restebo</span>, porque se botaba despois da resteba do centeo e da avea, polo San Cibrán, e daba sempre peores rendementos por ser máis cativo, pero permitía unha segunda colleita a fins do outono. <span class="cursiva">Onde vas millo restebo, alcadar o temperán. Na túa vida o alcadas nin en palla nin en gran.</span> O temperán sementábase antes e recollíase primeiro. Alternábanse nas terras de secaño: un ano un e ó seguinte o outro. Nos terreos fondíos e húmidos había sempre lentura e non se precisaba facer quendas. <span class="cursiva">As Avesadas de Riba, O Fondo da Arcai, Liñoso, O Labego ou O Agro dos Carros</span>, labrábanse para botar ó seu tempo o millo de gabea, que era máis rendedoiro.</p>
								</div>
							</div>
							
							<div class=" card [ is-collapsed ] ">
								<div class="card_inner [ js-expander ]">
									<span>Serra</span>
									<i class="fa fa-plus"></i>
								</div>
								<div class="card_expander">
									<p>O substantivo primeiro denominou a serra do carpinteiro (en latín SERRA) e despois, pola semellanza coa anterior, pasou a darlle nome a unha cadea de montañas. Son estas, polo mesmo, metáfora da serra de serrar, ferramentas xeolóxicas de carpinteiros xigantes. Esta nosa é unha área de monte arriba da aldea de Imo, <span class="negrita">O Agro de Serra</span>. Como vemos non sempre designa sitios moi elevados.</p>
								</div>
							</div>
							
							<div class=" card [ is-collapsed ] ">
								<div class="card_inner [ js-expander ]">
									<span>Sián</span>
									<i class="fa fa-plus"></i>
								</div>
								<div class="card_expander">
									<p><span class="negrita">O Sián</span> dálle nome a un montiño arriba de Revixós. Talvez desde unha base preindoeuropea SEN/SIN, ‘monte, altura’, que cita Eligio Rivas (1982). Puidera ser antropónimo: <span class="cursiva">Xián</span>. Atopáronse no lugar algúns fragmentos de cerámica de diferentes épocas (castrexa, romana e medieval). Inicialmente debeu ser asentamento da Idade do Ferro, ocupado despois en momentos posteriores ata que se formou a actual aldea de Revixós. Está moi alterado e non presenta estructuras visibles. Hai un brevísimo informe sobre o xacemento, do que sacamos parte destas notas, na Dirección Xeral do Patrimonio.</p>
								</div>
							</div>
							
							<div class=" card [ is-collapsed ] ">
								<div class="card_inner [ js-expander ]">
									<span>Silveiriña</span>
									<i class="fa fa-plus"></i>
								</div>
								<div class="card_expander">
									<p>A silva <span class="cursiva">(Rubus fruticosus)</span> gatea polos valos e corredoiras de Dodro e faise dona de baldíos, casarellos arruinados e cortelleiras. Coas amoras elabóranse marmeladas, xaropes e compotas. O nome procede do latino SILVA, ‘selva’, e a súa presenza é sinal de chans fecundos. Recollemos o diminutivo <span class="negrita">A Silveiriña</span> abaixo de Traxeito e <span class="negrita">O Agro das Silvas</span> en Dodro, pero ten que haber máis tendo en conta o que abundan as silveiras. Tamén as hai en Rosalía: <span class="cursiva">“Non Follas novas, ramallo/ de toxos e silvas sós”</span>. Cítase no <span class="cursiva">Tumbo de Santa María de Iria</span> (J. L. Pensado) a “Silveyra do Lonbo” en Lestrobe.</p>
								</div>
							</div>
							
							<div class=" card [ is-collapsed ] ">
								<div class="card_inner [ js-expander ]">
									<span>Sisto</span>
									<i class="fa fa-plus"></i>
								</div>
								<div class="card_expander">
									<p>Para Isidoro Millán González-Pardo, no seu estudo sobre a toponimia de Pontedeume, o topónimo <span class="cursiva">Sixto</span> tería que ver co reparto de terras na época sueva e indicaría un sexto do total dun predio. Lucas Ávarez <span class="cursiva">(El Tumbo de San Julián de Samos)</span> fala dun posesor medieval <span class="cursiva">Sistus</span> e para Díaz Fuentes, no seu traballo sobre a comarca de Sarria, sería unha parada nun camiño. Eligio Rivas <span class="cursiva">(Natureza, toponimia e fala)</span> pensa que ou ben se refire ó <span class="cursiva">xisto</span>, rocha de sílice ou máis probablemente a <span class="cursiva">sestear</span>, dormir pola noite cos rabaños no monte. Pode ser un posible tema orográfico. <span class="negrita">O Sisto, A Costa do Sisto</span> e <span class="negrita">Sisto dos Outeiros</span> son áreas de monte en fronte de Traxeito.</p>
								</div>
							</div>
							
							<div class=" card [ is-collapsed ] ">
								<div class="card_inner [ js-expander ]">
									<span>Sobre</span>
									<i class="fa fa-plus"></i>
								</div>
								<div class="card_expander">
									<p>Precedidos da preposición sobre, SUPER, ‘enriba’. <span class="negrita">Sobre Cachada</span> é do monte que está en fronte de Traxeito; <span class="negrita">Sobre Xesteira</span> e <span class="negrita">Sobre da Cruz do Portancho</span> son de Pexegueiro; <span class="negrita">Sobre do Curral</span> e <span class="negrita">Sobre de Verniz</span> están en Bexo; <span class="negrita">Sobre las Ribas</span> en Imo; <span class="negrita">Sobre da Braña</span> en Lestrobe e <span class="negrita">Sobre Albariña</span> en Teaio.</p>
								</div>
							</div>
							
							<div class=" card [ is-collapsed ] ">
								<div class="card_inner [ js-expander ]">
									<span>Solaíño. Suouteiro. Sogundil</span>
									<i class="fa fa-plus"></i>
								</div>
								<div class="card_expander">
									<p>Todos os topónimos que estudamos aquí van precedidos da preposición <span class="cursiva">“so/su”</span>(o latino SUB), ‘debaixo de’. Os que empezan por <span class="cursiva">“sua”</span> e <span class="cursiva">“soa”</span> proceden de SUB ILLA. <span class="negrita">Sorrial, Soigrexa</span> e <span class="negrita">Suaigrexa</span> están debaixo das respectivas aldeas. <span class="negrita">Solamas</span> está en Dodriño e Revixós; <span class="negrita">Soaviña</span> (ou <span class="negrita">Suaviña</span>), en Bexo e en Manselle; <span class="negrita">Solaíño</span> é unha ampla zona abaixo de Tarrío, ós dous lados da estrada comarcal. <span class="negrita">Somato</span> está en Imo (‘debaixo do matagal”, do preindoeuropeo MATT, ‘montón de plantas’, e despois do latín tardío MATTA, ‘terreo inculto’, cheo de maleza, touza); <span class="negrita">Sueiras, Sualata</span> e <span class="negrita">Sucancelo</span>, en Bexo, onde tamén hai <span class="negrita">Solebre</span>, que non sabemos se é deste grupo ou non; <span class="negrita">Suaveiga</span>, en Imo; <span class="negrita">Suagriño</span> e <span class="negrita">Suaseiras</span>, en Reboiras; <span class="negrita">Suscarballos</span> e <span class="negrita">Suatorre</span>, en Manselle; <span class="negrita">Suouteiro</span>, en Bustelo, e <span class="negrita">Suouteiro</span> e <span class="negrita">Sovaladiño</span> en Teaio. <span class="negrita">Suarrucheira</span> é de Traxeito; <span class="negrita">Sogundil, Sonabal</span> e <span class="negrita">Sopé</span> (ó pé da <span class="cursiva">Costa das Lameiriñas</span> e da <span class="cursiva">Cascalleira</span>) están en Tarrío. <span class="cursiva">Sopé</span> é a parte inferior dunha costa, onde xa empeza o val, sinónimo de “requeixo”. <span class="negrita">Sopozo</span> e <span class="negrita">Sosloureiros</span> están entre Tarrío e Reboiras e <span class="negrita">Suarró</span>, onda o <span class="cursiva">Castro de Traxeito</span>. Tamén hai <span class="negrita">Sopé</span> en Imo, na <span class="cursiva">Costa de Ribada</span>. <span class="negrita">Sipumares</span> que está en Manselle, <span class="negrita">Sefontes</span> en Bexo e <span class="negrita">Salamosa</span> en Teaio teñen o mesmo elemento preposicional, aínda que sufriu un cambio na vogal. <span class="cursiva">Sa, se, si, so, su</span>. Todas as permutacións posibles para silabear no parvulario da toponimia. Vainas peneirando o vento. Cantos tombos non terán dado os nomes nosos para seren o que son.</p>
								</div>
							</div>
							
							<div class=" card [ is-collapsed ] ">
								<div class="card_inner [ js-expander ]">
									<span>Soleiro</span>
									<i class="fa fa-plus"></i>
								</div>
								<div class="card_expander">
									<p>Este <span class="cursiva">leiro</span> (leira de pequenas dimensións) que non volvemos a atopar en todo concello é tamén escaso en Galicia. Podería ser sinónimo de <span class="cursiva">solleiro</span>, que se usa aínda na fala de Dodro como exposto ó sol, <span class="cursiva">solío</span> ou soleado, en contraposición con <span class="cursiva">avesío</span> ou <span class="cursiva">avesedo</span> que se di das paraxes nas vertentes dos montes que dan ó norte, sen insolación algunha. Con ese significado figura <span class="cursiva">soleiro</span> no Vocabulario de Crespo Pozo. Distingue J. M. Piel (1989) entre os derivados de SOLACULUM, ‘lugar soleado’ (Soalheiro, Solleiro, Solloso ) … e os do seu sinónimo SOLARIU (Soeiro, Solera…). <span class="negrita">Soleiro</span>, terras ávregas abaixo da aldea de Manselle, deberan pertencer a estes últimos.</p>
								</div>
							</div>
							
							<div class=" card [ is-collapsed ] ">
								<div class="card_inner [ js-expander ]">
									<span>Somoza</span>
									<i class="fa fa-plus"></i>
								</div>
								<div class="card_expander">
									<p>Se derivara de SUB MONTIA, como se entendeu tradicionalmente, habería que comentalo co grupo que tratamos máis arriba. Para Joaquín Caridad <span class="cursiva">(Toponimia céltica de Galicia)</span> sería de raigame céltica a partir da partícula intensificadora <span class="cursiva">“so”</span> e do lexema MOTTUS, un dos nomes da deusa nai <span class="cursiva">(mater, mother…)</span> común a todas as linguas. <span class="negrita">Somoza</span> é topónimo de Reboiras e do Rialiño. Temos tamén en Dodro o topónimo <span class="negrita">Mosos</span> ou <span class="negrita">Mozos</span>, que por mor do seseo non sabemos se é dunha maneira ou doutra.</p>
								</div>
							</div>
							
							<div class=" card [ is-collapsed ] ">
								<div class="card_inner [ js-expander ]">
									<span>Souto</span>
									<i class="fa fa-plus"></i>
								</div>
								<div class="card_expander">
									<p><span class="cursiva">Canta rula nese souto/canta rula, canta rula/que mañán vas para outro</span>. Do latín SALTU, souto é bosque de diferentes especies, despois bosque de castiñeiros e por veces de carballos. Son sinónimos <span class="cursiva">castañal</span> e <span class="cursiva">castañar</span>. Como bosque mixto figura en varios dicionarios e tamén no de Aguirre. Xa falamos da importancia da castaña en Galicia ata a introdución da pataca, por iso os nomes que teñen que ver con ela son dos máis repetidos no Nomenclátor onde se recollen varios centenares só na toponimia maior. Tantos soutos había nesta terra que estremaban uns cos outros (E. Rivas). De aí o dito <span class="cursiva">Saír dun souto e meterse noutro</span>. No poema de Rosalía, sobre o que volvemos tantas veces, quedounos o de Padrón: <span class="cursiva">“Vexo o Souto en parda sombra envolvendo o seu ramaxe”</span>. <span class="negrita">O Souto</span> está no Rialiño, Bexo, Castro, Dodriño, Susavila, Revixós, Vigo, Tarrío, Pexegueiro, Traxeito, Manselle e Reboiras. <span class="negrita">O Soutiño</span> en Castro, Eiró, Lestrobe e Tarrío. <span class="negrita">Soutelo</span> é de Revixós e de Lestrobe. En Imo hai <span class="negrita">A Cortiña do Souto, O Souto de Xei, O Souto de Deza</span> e <span class="negrita">O Souto de Cabanas</span>. En Susavila <span class="negrita">O Muíño do Souto</span>. En Vigo <span class="negrita">Souto Barreiro. A Eira do Souto</span> en Revixós. En Bexo <span class="negrita">Tras do Souto</span> e <span class="negrita">A Cortiña do Souto</span>. En Manselle <span class="negrita">Foxovedro do Souto, A Fonte do Souto, A Soutela</span> e <span class="negrita">A Souteliña. A Souta</span>, en Castro. Na mesta fraga dos nomes da terra de Dodro, arden aínda nos outonos os ouros vellos dos soutos esquecidos.</p>
								</div>
							</div>
							
							<div class=" card [ is-collapsed ] ">
								<div class="card_inner [ js-expander ]">
									<span>Subidas</span>
									<i class="fa fa-plus"></i>
								</div>
								<div class="card_expander">
									<p><span class="negrita">Subidas</span> e <span class="negrita">Desubidas</span> están na costa do monte de Eiró. Seguramente teñan que ver con subir do latín SUBIRE.</p>
								</div>
							</div>
							
							<div class=" card [ is-collapsed ] ">
								<div class="card_inner [ js-expander ]">
									<span>Susavila</span>
									<i class="fa fa-plus"></i>
								</div>
								<div class="card_expander">
									<p>Dá nome a un dos lugares da parroquia de Santa María de Dodro. A orixe está no latino SURSUM, ‘no alto, arriba’, de onde derivaría SUSO. <span class="negrita">Susavila</span> polo tanto equivale a ‘sobre da vila’ e está do lado de riba do <span class="cursiva">vicus</span>, Vigo, que debeu ser o núcleo orixinario de Dodro. Nun foro de 1457 (Fernández Salgado, 1999) cítase “o casal de Villar de Suso, çerqa de Lestroue, en que morou Sueyro de Lestroue”. Entendemos que se refire á nosa aldea de Susavila e non a Vilar de Suso (Padrón), a nove kilómetros de aquí. Noutro foro de 1550, asinado nos <span class="cursiva">Pazos de Lestrobe</span> (Santa María de Dodro) Bernárdez de Castro afora a <span class="cursiva">Juan Ruçon</span> e á súa muller o casal de <span class="cursiva">Vila Suso de Arriba</span> (Basanta Campos, <span class="cursiva">Marcas de agua…</span>).</p>
								</div>
							</div>


	               </div>


						<!--
						<ul>
							<li><a href="toponimia_dodro_Lestrove.html" title="Ir a aldea de Lestrobe">Lestrobe</a></li><br>
							<li><a href="toponimia_dodro_Manselle.html" title="Ir a aldea de Manselle">Manselle</a></li><br>
							<li><a href="toponimia_dodro_Paizal.html" title="Ir a aldea de O Paizal">O Paizal</a></li><br>
							<li><a href="toponimia_dodro_Reboiras.html" title="Ir a aldea de Reboiras">Reboiras</a></li><br>
							<li><a href="toponimia_dodro_Revixos.html" title="Ir a aldea de Revixós">Revixós</a></li><br>
							<li><a href="toponimia_dodro_Rial.html" title="Ir a aldea de Rial da Lagoa">Rial da Lagoa. Rialiño</a></li><br>
							<li><a href="toponimia_dodro_Sar.html" title="Ir a aldea de Sar">Sar</a></li><br>
							<li><a href="toponimia_dodro_Susavila.html" title="Ir a aldea de Susavila">Susavila</a></li><br>
							<li><a href="toponimia_dodro_Tallos.html" title="Ir a aldea de Tallós">Tallós</a></li><br>
							<li><a href="toponimia_dodro_Tarrio.html" title="Ir a aldea de Tarrío">Tarrío</a></li><br>
							<li><a href="toponimia_dodro_Teaio.html" title="Ir a aldea de Teaio">Teaio</a></li><br>
							<li><a href="toponimia_dodro_Traxeito.html" title="Ir a aldea de Traxeito">Traxeito</a></li><br>
							<li><a href="toponimia_dodro_Vigo.html" title="Ir a aldea de Vigo">Vigo</a></li><br>

						</ul>
-->
						<hr class="lina-media">
						<div class="fonte">
							<p><span class="negrita">Fonte:</span> <span class="cursiva">Toponimia de Dodro e de Laíño. Os nomes na auga. </span>Manuel Lornzo Baleirón</p>
						</div>

					</article>
					<!-- Footer -->
					<footer>
						<div class="copyright">
							<img src="../../imagenes/logos.jpg" alt="Logotipos Obradoiros de Emprego" />
							<div>
								<a target="_blank" href="videos/Obradoiro Rois.m4v">O proxecto</a>
								<a href="sitemap.html">Mapa Web</a>
							</div>
							<div>
								<a title="Link a Concello de Dodro" href="http://www.dodro.gal/" target="_blank"> Concello de Dodro</a>
								<a title="Link a Concello de Padrón" href="http://padron.gal/es/" target="_blank"> Concello de Padrón</a>
								<a title="Link a Concello de Rois" href="https://www.rois.gal/gl/" target="_blank">Concello de Rois</a>
							</div>
						</div>
					</footer>
				</section>
				<!-- fin content -->
				<a class="flotante" href="#flotante" title="Ir arriba"><i class="fa fa-arrow-circle-up fa-2x"></i></a>

			</div>
			<!-- fin inner -->
		</div>
		<!-- fin main -->

		<!-- inicio Sidebar -->
		<div id="sidebar">
			<!-- Menu Sidebar -->
			<div class="inner">
				<header>
					<a href="../../index.html"><img src="../../imagenes/logoterras.png" alt="Logo Terras de Iria"></a>
				</header>
				<!-- inicio Menu -->
				<nav id="menu">
					<ul>
						<!--aqui empieza el menu de  Toponimia-->
						<li><span class="opener active"><a>Os nomes na auga</a></span>
							<ul>
								<span class="submenu">
<!--									<li><a href="#" title="Ir a listado da toponimia">Toponimia de Dodro e Laíño</a></li>-->
									<li><a href="portada_toponimia.html">Portada</a></li>
                                    <li><a href="mapa_toponimia.html">Mapa</a></li>
									<li><a href="presentacion_toponimia.html">Presentación</a></li>
									<li><a href="limiar_toponimia.html">Limiar</a></li>
                                    <li><a class="active" href="Listado_toponinia_Dodro_A.html">Índice alfabético</a></li>
                                    <li><a href="galeria_toponimia.html">Galería</a></li>
                                    <li><a href="agradecementos_toponimia.html">Agradecementos</a></li>
                                    <li><a href="ToponimiaDodroLainho_publico1.pdf">Descargar PDF</a></li>
								</span>
                                 <cite>Escolma recollida do libro "Toponimia de Dodro e de Laíño.
                                Os nomes na auga"</cite>
							</ul>
                            
						</li>
                        
						<!--aqui termina el menu de  Toponimia-->
					</ul>
				</nav>
				<!-- fin Menu -->
			</div>
			<!-- fin inner -->

		</div>
		<!-- fin Sidebar -->
	</div>
	<!-- fin Wrapper -->

	<!-- Scripts -->
	<script src="../../assets/js/jquery.min.js"></script>
	<script src="../../assets/js/skel.min.js"></script>
	<script src="../../assets/js/util.js"></script>
	<!--[if lte IE 8]><script src="assets/js/ie/respond.min.js"></script><![endif]-->
	<script src="../../assets/js/main.js"></script>
	<script>
		var $cell = $('.card');

		//open and close card when clicked on card
		$cell.find('.js-expander').click(function() {

			var $thisCell = $(this).closest('.card');

			if ($thisCell.hasClass('is-collapsed')) {
				$cell.not($thisCell).removeClass('is-expanded').addClass('is-collapsed').addClass('is-inactive');
				$thisCell.removeClass('is-collapsed').addClass('is-expanded');

				if ($cell.not($thisCell).hasClass('is-inactive')) {
					//do nothing
				} else {
					$cell.not($thisCell).addClass('is-inactive');
				}

			} else {
				$thisCell.removeClass('is-expanded').addClass('is-collapsed');
				$cell.not($thisCell).removeClass('is-inactive');
			}
		});

		//Pechar a tarxeta. Non fai falla
		$cell.find('.js-collapser').click(function() {

			var $thisCell = $(this).closest('.card');

			$thisCell.removeClass('is-expanded').addClass('is-collapsed');
			$cell.not($thisCell).removeClass('is-inactive');

		});

	</script>
<!--	<script src='https://cdnjs.cloudflare.com/ajax/libs/jquery/2.1.3/jquery.min.js'></script>-->
</body>

</html>
